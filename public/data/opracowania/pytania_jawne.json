[
    {
        "tytul": "Biblia",
        "opracowania": [
            {
                "pytanie": "1. Człowiek w obliczu cierpienia. Omów zagadnienie na podstawie znanych Ci fragmentów Księgi Hioba. W swojej odpowiedzi uwzględnij również wybrany kontekst.",
                "opracowanie": "\n\nKsięga HiobaCierpienia Młodego Wertera   Przypowieść o Hiobie w całej swojej rozciągłości stanowi głębokie rozważanie problematyki sensu cierpienia oraz powodu istnienia zła. Na przykładzie losów sprawiedliwego człowieka, którego spotyka wielkie nieszczęście, czytelnik pouczany jest o braku możliwości zrozumienia boskiego planu wobec całego wszechświata i zależności między ludzkimi czynami oraz ostatecznym losem śmiertelników.Sam Hiob stał się przez wieki synonimem człowieka, który w obliczu straszliwego cierpienia przyjmuje postawę pokornej akceptacji, chociaż nie do końca przejawia ją przez całą akcję Księgi Hioba. Podejście tego człowieka wyrażone jest w słowach: Bóg dał, Bóg wziął. Hiob, mimo iż nie rozumie powodu swoich męczarni i uważa je za niesprawiedliwe, akceptuje taki los. Jest on bowiem niezależny od niego, leżący w rękach Stwórcy. To, czy posiadają one sens, czy też są wynikiem chaotycznego \"obdarowywania\" JHWH śmiertelnych kolejnymi ciosami, dowiadujemy się na końcu utworu.   Początkowo Hiob wyraża właśnie brak sprawiedliwości oraz sensu w swoim losie. Akceptuje swoją małość wobec Boga, jest to jednak raczej akceptacja z rozpaczy. Dzięki słowom młodzieńca Elihu może jednak zrozumieć trzy podstawowe błędy takiego rozumowania. Są nimi błędne przeświadczenie o karaniu człowieka cierpieniem przez Stwórcę, błędne przekonanie o możliwości bycia w pełni sprawiedliwym oraz braku sensu we wszechświecie. Obdarowany takim rozumieniem spraw Hiob akceptuje swój los pokornie. Parafrazując Sokratesa \"rozumie, że nic nie rozumie\" ze swojej perspektywy i próbuje wyciągnąć naukę z przeznaczonego mu losu. Dzięki temu może powrócić do dawnego życia, a co najważniejsze, pojednać ze Stwórcą.Cierpienia Młodego Wertera dotykają powyższej tematyki nie tylko ze względu na swój tytuł. Goethe, jako prekursor romantyzmu, dotyka tutaj problematyki duchowego i emocjonalnego cierpienia jednostki wybitnej. Uwięziona w świecie konwenansów, górująca nad otaczającymi ją ludźmi, przeżywa ona katusze większe niż srogie tortury. Rzecz jasna romantycy, jako piewcy indywidualnego odczuwania, mocno wyolbrzymiali procesy wewnętrzne zachodzące w sercu i umyśle człowieka. Niemniej doskonale oddawali podejście pewnych jednostek do cierpienia.    Werter cierpi z powodu odrzucenia oraz samotności. Nie może odnaleźć się pośród norm społeczeństwa klasowego, nawet jeżeli powoli chyli się ono ku upadkowi. Ludzie wokół nie postrzegają świata na jego sposób, wydają się ślepi na oczywiste dla bohatera aspekty życia duchowego. Wywołuje to katusze wewnętrzne Wertera, spotęgowane przez nieszczęśliwą miłość do Lotty. To właśnie ten element historii spowoduje u niego największy ból. Werter działa pod jego wpływem irracjonalnie, miota się i buntuje wobec nieuniknionego. Tym samym nie akceptuje swojego cierpienia, choć sprawia wrażenie masochistycznego pławienia w nim. Zamiast wyciągnąć wnioski, kierować dzięki swoim doświadczeniom ku jakiejś formie samodoskonalenia i mądrości, ten postanawia popełnić samobójstwo. W rozumieniu chrześcijańskim stanowi ono właśnie najbardziej jaskrawą formę buntu, jest bowiem odrzuceniem życia i związanego z nim losu. Werter jest więc buntownikiem, cierpienie nie ma dla niego właściwości ani mądrościowej, ani też humanistycznej.     \n\n\n   Zależnie od przyjmowanego paradygmatu, cierpienie może posiadać pewne znaczenie bądź być jedynie bezsensownym aspektem ludzkiej egzystencji. Z perspektywy uczestnika takiego życia, trudno jednoznacznie ocenić prawdziwość któregokolwiek z podejść. Transcendentalność wiary i umysłu niesie za sobą różne spostrzeżenia, często sprzeczne między sobą. Oczywistym jest jednak fakt nieuniknionego losu, jakim jest ludzkie cierpienie. Egzystencja nie może być przebyta bez choćby grama goryczy w jej smakowaniu. Dogłębna analiza wynikających z tego wniosków pozostaje niejednoznaczna. Możemy jedynie akceptować taki stan rzeczy, bądź też buntować się przeciwko niemu. Jeżeli jednak nie możemy znieść cierpienia, czy bunt nie jest tutaj sam w sobie zadawaniem kolejnego bólu? Przykład Wertera może potwierdzać takie rozumienie spraw. Warto tu chyba przytoczyć myśl cesarza Marka Aureliusza, który prosił o cierpliwość do znoszenia niedogodności i siłę do zmiany rzeczy, na które ma wpływ. Stoickie podejście wydaje się tutaj najrozsądniejsze.     \n\n\n\n\n\n\n\n\n\n"
            },
            {
                "pytanie": "2. Człowiek wobec niestałości świata. Omów zagadnienie na podstawie znanych Ci fragmentów Księgi Koheleta. W swojej odpowiedzi uwzględnij również wybrany kontekst.",
                "opracowanie": "\n\npanta rhei —    Najbardziej znanym stwierdzeniem mędrca Koheleta jest: vanitas vanitatum et omnia vanitas — marność nad marnościami i wszystko marność. Tak przynajmniej przyjęło się tłumaczyć hebrajski oryginał. Istnieje jednak alternatywna wersja brzmiąca: „ulotne, jakże ulotne, wszystko jest takie ulotne”. Oba oddają myś zawartą Księdze Koheleta, że nic nie posiada ostatecznej wartości. Zdaniem autora biblijnego nie można więc pokładać nadziei w bogactwie, stworzeniu, ani nawet mądrości.Wszystko to bowiem jest tylko elementem wiecznego kręgu przemijania i odrodzenia. Według Kohleta bowiem nie pojawia się pod słońcem nic nowego. Nietrwałość rzeczy i idei jest dla autora powodem porzucenia ich jako celu istnienia. To bardzo filozoficzne podejście, wskazujące pewne podobieństwa z grecką filozofią. Stanowi również punkt wyjścia do poszukiwania miejsca człowieka w tym marnym układzie. Kohelet bowiem nie radzi swojemu czytelnikowi porzucenia świata materialnego, jak to czynili potem niektórzy gnostycy. Wręcz przeciwnie, jego nauka to próba pocieszenie poszukującego i przekonania go do pogodzenia z nieubłaganym losem. Wszystko pod słońcem przemija, jednak stanowi to naturalną kolej rzeczy. Należy się z nią pogodzić, nauczyć żyć.   To właśnie wyrażają słowa o szukaniu radości w prostych rzeczach: plonie pracy własnych rąk, odrobinie dobrej zabawy i miłości bliskich. Gdyby jednak na tym poprzestać można by ochrzcić Koheleta praprzodkiem Schopenhauera. Wyraźnie bowiem nawołuje do pogodzenia z losem i łagodzenia bólu egzystencji. Mędrzec przekracza jednak przemijalną rzeczywistość poprzez odnalezienie celu metafizycznego. Na tym świecie nie ma bowiem nic trwałego, jednak poza nim jest Ktoś wieczny. Bóg przenika wszystko, ustanawia byt i zna jego przeznaczenie. Jest poza czasem oraz przestrzenią, tym samym stanowi niezmienny ideał. To właśnie Jego wskazuje Kohelet jako transcendentny cel, punkt godny wyjścia dla naszej egzystencji. Kierowanie się wolą Boga nadaje vanitas człowieka znaczenia, tym samym umieszczając je w wieczności Stwórcy.Nad problemem niestałości świata rozmyślali również bliżsi naszym czasom autorzy. Jednym z nich był nieoceniony Frank Herbert, twórca serii „Diuna”. Uznawana dzisiaj za arcydzieło fantastyki naukowej, opowieść o pustynnej planecie Arrakis to również poważny traktat polityczny i filozoficzny. Uważny czytelnik dostrzeże tam podobieństwo równo do myśli Koheleta jak również Buddy, którego przemyśleniami autor się fascynował. Na łamach swoich powieści Herbert ukazuje, że nic nie jest wieczne, a wszechświat ulega ciągłej zmianie. Kwestią jest jedynie czas, którego akurat w uniwersum Diuny nie brakuje.    Ta zmienność stanowi zarazem stałą, której nic nie może się oprzeć. Cokolwiek próbuje, zostanie zmiecione ze względu na brak możliwości przystosowania do nowych warunków. Dostrzega to Imperator Leto II Atryda, zwany potem Bogiem-Imperatorem Diuny. W skostniałym systemie Imperium, skupionym wokół jednej planety i pochodzącego z niej melanżu, widzi zagrożenie dla całej ludzkości. Leto II dostrzegał bowiem że mało zróżnicowana cywilizacyjnie ludzkość nie posiada wielu alternatywnych sposobów przetrwania. Tym samym może ją zgładzić jeden przypadek, wróg czy choroba. Dlatego właśnie poświęcił człowieczeństwo w imię nieśmiertelności, aby wprowadzić naszą rasę na Złotą Ścieżkę — nieprzewidywalną, ogromnie zróżnicowaną przyszłość, w której nareszcie zaakceptujemy niezmienną zmienność wszystkich rzeczy i będziemy się zdolni do niej dostosować.     \n\n\n   Uniwersum Diuny, chociaż zadaje pytanie o miejsce religii w polityce i cywilizacji, nie sięga jednak ku mistycyzmowi. Leto II zwany jest bogiem, jednak sam jako takiego traktuje jedynie przypadek. Tym samym Herbert pokazuje problem niestałości świata z perspektywy świeckiej, nadal jednak można dostrzec element transcendentny. Zawsze istnieje bowiem idea, do której można się odnieść. Dla Leto II było to przetrwanie ludzkości, Złota Ścieżka. Wielu bohaterów powieści Herberta poszukuje zaś prawdy, tym samym niejako ustanawiając swojemu życiu sens własnymi rękoma. W uniwersum Diuny jest to jednak proces, ciągłe poszukiwanie. Można wręcz, że stałość wszechrzeczy wyraża się w wiecznej zmianie i ustanawianiu kierunku w jej nurcie.Wszystko ulega zmianie i to jest jedyna stała rzeczy. Pory roku są cykliczne. Wiatr ściera góry na piasek, który gdzieś utworzy nowe łańcuchy. Człowiek rodzi się, dorasta i kiedyś umiera. Nie jest to jednak ponur żart z bytu, jak czasami wydaje się niektórym myślicielom. Zwyczajnie wszystko płynie, jak mawiał Heraklit z Efezu. Skoro więc stanowi to naturalny i nieunikniony proces, powinniśmy się z nim pogodzić. Pozwoli to osiągnąć harmonię, znaleźć swoje miejsce w nurcie wszechrzeczy. Zarazem jednak istnieje w nas potrzeba stałego punktu orientacji, celu. Możemy go odnaleźć w transcendentnych ideach, niezależnie jak je nazwiemy. Dzięki temu, chociaż sami podlegać będziemy zmianie, nie ulegniemy ułudzie bytu jako bezsensownego chaosu. Będziemy mogli istnieć, a być może nawet nadać temu istnieniu powód.     \n\n\n\n\n\n\n\n\n\n"
            },
            {
                "pytanie": "3. Obraz miłości w literaturze. Omów zagadnienie na podstawie znanych Ci fragmentów Pieśni nad Pieśniami. W swojej odpowiedzi uwzględnij również wybrany kontekst.",
                "opracowanie": "\n\nPieśń nad PieśniamiRomeo i Julia   Pieśń nad Pieśniami w swoim wydźwięku to niezwykle alegoryczna księga Starego Testamentu. Przybiera ona formę pieśni, opowiadającej historię oblubienicy i oblubieńca. Wpisywałaby się więc w nurt tzw. erotyków, czyli literatury o miłości. Niemniej jednak uczeni teologowie widzą na jej łamach również przepiękną alegorię miłości Boga do Izraela, a szerzej nawet całej ludzkości.Czytelnika zaskakuje kunszt epitetów, jakimi opisywane są obie postacie utworu oraz ich uczucie względem siebie. Mimo wieków dzielących nas od jej twórców Pieśń nad Pieśniami nadal bardzo dobitnie nimi przemawia. Warto tu skupić się na opisie samej miłości, a konkretnie jej oddziaływaniu na oblubienicę. Dziewczyna wobec swojego ukochanego używa słów pełnych uwielbienia. Czas spędzony w jego obecności przyrównuje do rozkoszy najprzedniejszych win i smakołyków Bliskiego Wschodu.   Czytając, jak chwali wygląd oblubieńca, czujemy pewien rodzaj weny, która przepełnia jej duszę i sama wkłada w usta tak piękne słowa. Co więcej, w niezrozumiały sposób miłość czyni ją niejako oderwaną od tego świata, uskrzydla dziewczynę. Dobrym przykładem jest znoszenie cierpień ze strony strażników, którzy biją ją u bram miasta. Samo wyjście w nocy lekko ubranej niewiasty było dawniej bardzo niebezpieczne. Dla niej to jednak nic, gdyż jak sama twierdzi, oszalała z miłości. Słowa oblubieńca tworzą obraz niezwykle delikatnej, młodej kobiety. Widzimy więc jak wielką siłę i wytrzymałość dało jej owo uczucie względem swojego wybranka.Pieśń nad Pieśniami chwali więc nie tylko samo piękno miłowania. Pokazuje przy tym, jak potężnym i ważnym jest ten stan w życiu ludzkim. Tak ważnym, że oblubieniec dla wykupienia swej ukochanej oddaje jej braciom majątek większy, niż ten króla Salomona. Daje tym samym jasny przykład, co jest w życiu najcenniejsze.    Romeo i Julia to bodajże najsławniejsza historia miłosna wszechczasów. Wiliam Szekspir stworzył ponadczasową opowieść o dwojgu młodych ludzi uwikłanych we wzajemne uczucie i rodową vendettę. Nie mogąc by razem, próbują uciec z zaklętego kręgu nienawiści przy pomocy podstępu. Zbieg okoliczności kładzie jednak kres ich młodym życiom, przez co ostatecznie łączy ich jedynie śmierć. Ta tragiczna historia posiada jednak drugie, a nawet trzecie dno. Prócz ewidentnego potępienia bezmyślnej nienawiści, ukazuje również ogromną siłę miłości. Należy bowiem zwrócić uwagę, jak Romeo i Julia reagują na ten niespodziewany stan.Młody Monteki przed poznaniem Julii jest osobą raczej niedojrzałą, niezwykle zmienną w swoich uczuciach. Przyznaje to z pewną kpiną ojciec Laurenty, sam Romeo zaś szuka przecież na balu Kapuletów zapomnienia wdzięków pewnej damy. Jednak pod wpływem miłości ten niestały młodzian dorasta. Nagle jest w stanie decydować, podejmować odważne, ale również odpowiedzialne decyzje. Jego uczucie do Julii to szczery stan, który pozwala mu odnaleźć drogę ku męskości.     \n\n\n   Julia zaś przed poznaniem Romea nie miała żadnych potrzeb związanych z romantycznymi emocjami. Nie interesowali ją nawet chłopcy na balu ojca. Po poznaniu młodego Monteki nagle jednak dojrzała, odnalazła siebie jako kobieta. Odkryła, czego chce, dając temu wyraz w konfrontacji z rodzicami. Oboje zakochani musieli przy tym wykazać się nie lada siłą, by próbować realizacji swojego planu ucieczki. Wszak Julia mogła się nie obudzić z letargu bądź postradać zmysły. Romeo, przychodząc po nią, ryzykował zaś schwytaniem. Wszystko to, choć na krótko, dała im miłość. Chociaż nacieszyli się nią tylko chwilę, odcisnęła w ich życiu ogromne piętno.Miłość jest czymś pięknym i szalenie niezrozumiałym. Należy do pojęć, którym człowiek nie potrafił nadać spójnej definicji. Stanowi przez to zagadkę, nawet jeżeli wszyscy w jakiś sposób się z nią zetknęliśmy. Nie ulega jednak wątpliwości, że stanowi ona przeogromną moc, jedno z pierwotnych sił wszechświata. Człowiek, wedle chrześcijańskiej wykładni zrodzony z miłości i woli Boga, przez całe życie dąży do jej poznania. Daje mu ona siłę, by dokonywał pięknych rzeczy oraz znosił najgorsze upokorzenia. Kierowała poczynaniami bohaterów, mężów stanu, ale również dwojga kochanków z Werony. Dlatego, choć wielu może odrzucać ckliwy ton rozpraw o niej, nie lekceważmy miłości. Dążmy raczej do poznania tego wspaniałego zjawiska i urzeczywistnienia go w naszym życiu. Dzięki temu również my możemy mieć siłę do dokonywania wielkich czynów.     \n\n\n\n\n\n\n\n\n\n"
            },
            {
                "pytanie": "4. Literacki obraz końca świata. Omów zagadnienie na podstawie znanych Ci fragmentów Apokalipsy św. Jana. W swojej odpowiedzi uwzględnij również wybrany kontekst.",
                "opracowanie": "\n\n   Literatura, wierna towarzyszka ludzkości, też sięgnęła po ten motyw i utrwaliła go w wielu obrazach. Możemy wśród nich znaleźć mniej lub bardziej realne wizje, wszystkie one niosą za sobą pewne symboliczne przesłanie i głębszą refleksję. W poniższej pracy zostaną przeanalizowane pod tym kątem fragmenty Apokalipsy św. Jana oraz wiersz Czesława Miłosza Piosenka o końcu świata. Na końcu wyciągnięte zostaną wnioski, będące krótkim podsumowaniem pracy.Apokalipsa to najbardziej enigmatyczna ze wszystkich ksiąg Nowego Testamentu. Zawiera ona bowiem wiele elementów symbolicznych, poprzez wieki interpretowanych na różne sposoby przez wiele odłamów chrześcijaństwa. Pozornie zawiera ona opis straszliwych kataklizmów i mistycznych zjawisk, jakie mają towarzyszyć paruzji - ponownemu przyjściu na świat Chrystusa tuż przed Sądem Ostatecznym.   W praktyce jednak te potworne obrazy mogą być również opisami pewnych stanów emocjonalnych, czy duchowych wierzącego. Co więcej, wiele z tych symboli to pewne ponadczasowe obrazy zjawisk oraz stanów całej ludzkości. Znani choćby z wielu przedstawień czterej jeźdźcy apokalipsy to odwieczni antagoniści ludzkości, nie zaś zapowiedź rychłego końca wszechrzeczy. Wszak wojny, głód, zarazy i śmierć towarzyszą nam przez dziesięć tysięcy lat istnienia cywilizacji. Zarazem jednak mogą istotnie zwiastować pewne wydarzenia, które nie zostały jeszcze wiernym objawione. Nierządnica babilońska to ewidentna odwrotność Niewiasty - Maryi, tak jak Babilon przeciwstawiony jest Boskiemu Jeruzalem. Te dwa przykłady mogą również oznaczać prawdziwe miejsca, związane z historią Izraela, jak też być przenośniami wiernych i niewiernych nauce Chrystusa.Apokalipsa jest bowiem księgą symboliczną, czyli zależną w swojej interpretacji od kontekstu. Sam koniec świata staje się przez to wydarzeniem transcendentnym - może być realny (jak wierzą chrześcijanie), ale równie dobrze stanowić przenośnię dla ludzkiej egzystencji jako całości gatunku, czy pojedynczej jednostki. Koniec jest wiec symboliczny - to definitywne pokazanie, że dzieje człowieka (czy nawet całego świata) są skończone i wszystko będzie miało swoje konsekwencje. Jest to też plan, Boski rozumny plan stworzenia, ze swoim początkiem oraz finałem.    Czesław Miłosz swoją Piosenką o końcu świata świadomie nawiązuje do Apokalipsy św. Jana. Ukazuje on nam jednak zupełnie inną wizję końca. Jest to zwyczajny dzień, którego moglibyśmy nawet nie zauważyć pośród zabieganej współczesności. Słońce świeci jak co dzień, ludzie zajmują swoimi sprawami, a przyroda biegnie tym samym rytmem. Jedynie pewien starzec, który mógłby być prorokiem, wieszczy, iż \"innego końca świata nie będzie\". Cóż jednak znaczy obraz spokojnego dnia, który jest zarazem zakończeniem wszechrzeczy? Sęk w tym, że może oznaczać wiele.Wspomnienie apokaliptycznych wizji w wierszu Miłosza jest równie mocnym nawiązaniem, co ta wieloznaczna puenta. Miłosz może ukrywać za tym przeciwstawieniem rozumienie końca świata jako doświadczenia indywidualnego, czyli końca \"mnie\" na świecie. Wtedy takie zdarzenie miałoby miejsce ciągle, ponieważ wiecznie ktoś zamyka oczy i tak \"kończy\" się świat. Człowiek rozumiany jako mikrokosmos też może być dobrym skojarzeniem. To jednak nie wszystkie możliwości. Być może Miłosz nawiązuje tutaj do filozofii mistycznej stoików, którzy wierzyli w wieczny cykl odradzania się wszechrzeczy taką, jaka była od początku? Albo też snuje bliskie wedyzmowi rozważania na temat braku początku, jak też końca istnienia?     \n\n\n   Najprostszym rozwiązaniem może być założenie, że poeta uważa koniec świata za tak oczywisty element cyklu jego istnienia, iż niepodobna nadawać mu jakiejś specjalnej pompy. Wszystko, jak widać, zależy od kontekstu. Motyw literacki zaczerpnięty z Apokalipsy i tutaj okazuje się niezwykle symboliczny, niejednoznaczny. Taka jest bowiem jego natura.Koniec świata działa na wyobraźnię. Widzimy to, chociażby po uwielbieniu, jakim cieszy się pośród twórców filmów katastroficznych. Literacki obraz tego zjawiska również potrafi być widowiskowy, a nawet spektakularny. Zawsze jednak niesie za sobą jakieś głębsze przesłanie, ponieważ taką ma właśnie rolę. Przypomina to poniekąd literacki motyw śmierci, która oprócz zjawiska fizycznego jest przecież elementem słynnego memento mori. Warto przy tym zauważyć, że może to wynikać z jednego europejskiego źródła tego obrazu. Apokalipsa św. Jana odcisnęła bowiem na sztuce ogromne piętno, przez co wszystkie dzieła po niej mogą posiadać pewne nieświadome nawiązania. Nie umniejsza to jednak ich wartości jako sztuki, ani też intelektualnemu przekazowi.     \n\n\n\n\n\n\n\n\n\n"
            },
            {
                "pytanie": "5. Dobro i zło – ich pochodzenie i miejsce w świecie. Omów zagadnienie na podstawie znanych Ci fragmentów Księgi Rodzaju. W swojej odpowiedzi uwzględnij również wybrany kontekst.",
                "opracowanie": "\n\n   Księga Rodzaju rozpoczyna się od opisu stworzenia świata. Bóg czyni go w sześć dni, siódmego zaś odpoczywając. Jego dzieło ma wymiar porządkujący, nadający przyszły, harmonijny kształt całego stworzenia. Dla naszego rozważania ważne jest jednak to, co było potem i przedtem. Dokładnie zaś, czego nie było. Jeżeli bowiem Bóg stworzył świat, to w rzeczywistości dał początek bytowi. Przed Jego „Niech się stanie” nie było nic. Grecy nazwaliby to niebytem, idąc za Heraklitem z Efezu.Tak więc wszystko, co istnieje to dzieło Boga. Czas, przestrzeń, elementarne zasady fizyki kwantowej i sama koncepcja istnienia. Bóg dał temu początek. Zarazem kiedy kolejne elementy świata są powoływane do istnienia, Biblia mówi: „A Bóg widział, że wszystko, co uczynił, było bardzo dobre”. Oznacza to dwie rzeczy. Pierwsza jednoznacznie nadaje bytowi dobrą naturę. Druga sugeruje bezapelacyjnie, że dobro możemy zrównać z wolą Boga. Wszystko, co stworzył, jest dobre, a więc wszystko, czego chce, jest dobre. Z tego jednoznacznie wynika, jakoby cokolwiek było niezgodne z Jego wolą, pozostawało odwrotne do dobra. Taką negację nazywamy zaś złem. Zło jest więc niebytem. Konkretnie zaś zaprzeczeniem woli Stwórcy i przez to kierunkiem ku niebytowi.   Tego ostatniego dowieść można poprzez zestawienie wcześniejszego rozważania z historią pierwszych ludzi. Umieszczeni w ogrodzie Eden mogli korzystać ze wszystkich jego dobrodziejstw. Stwórca zabronił im tylko spożywać owoce z drzewa poznania dobra i zła. Powiedział przy tym, że konsekwencją ich zjedzenia będzie niechybna śmierć. Ustanie funkcji życiowych, jest na swój sposób przedsionkiem niebytu. Chociaż filozofowie różnie zareagowaliby na tak rażące uproszczenie, wszyscy byliby zgodni, że śmierć pozwala otrzeć się o niebyt. Tym samym złamanie woli boga, grzech i zło, staje się drogą do tego stanu. Można też wynuć z tego inny wniosek. Zło stanowi siłę entropijną, niszczycielską. Skoro bowiem byt jest dobry, to działania prowadzące do jego odwrotności muszą go niszczyć. Tym samym zło staje się siłą destrukcyjną.Joseph Conrad problematykę dobra i zła pisał zgoła innej perspektywy, niż chrześcijańska. Sam był bowiem osobą niezbyt wierzącą, choć nadal niezwykle szanującą szlachetne zasady postępowania. Jego twórczość sprzeciwia się przede wszystkim koncepcji „szlachetnego dzikusa” Rousseau, stawiając cywilizację w roli tarczy przed czającym się w ludzkim wnętrzu złem. Tym samym, chociaż wywodzi je z innego miejsca, nadal jednak dostrzega dualistyczny kształt moralności. Wiążąc dobro z zasadami człowieka cywilizowanego, takimi jak honor i sprawiedliwość podświadomie widzi w nim siłę związaną z bytem.    Tymczasem dzikość, mrok wewnątrz człowieka to zwierzęca destrukcja. Kurtz, odrzucając zasady postępowania człowieka cywilizowanego, może opierać swój autorytet jedynie na przemocy i bałwochwalczej czci miejscowych. Tym samym nie buduje, nie podnosi ich ku światłu lepszego rozumienia ich człowieczeństwa. Przeciwnie, upodla ich oraz siebie, a społeczność skazuje na zniszczenie. Tracąc bowiem swojego „białego boga”, nie będą mieli żadnej siły scalającej. Tym samym zło, któremu oddał się Kurt, negacja zasad cywilizacji, sprowadziła jego i podążającą za nim grupę ku niebytowi.Można wręcz powiedzieć, że zło Kurta polegało nie tyle na dopuszczeniu do działania pierwotnych instynktów, a raczej odrzuceniu zasad. Tak jakby sam „brak dobra” powodował panowanie zła. Udowadnia to naturę tego drugiego, jako dążącego do nieistnienia. Niestety przykład z dzieła Josepha Conrada pokazuje też smutną prawdę o ludzkości. Jesteśmy niejako „oszpeceni”, skarżeni złem ze względu na własną naturę. Autor „Jądra Ciemności” nie wiąże tego z religią, jednak można by chyba dostrzec w tym pewne podobieństwo do grzechu pierworodnego.     \n\n\n   Jak widać powyżej, pomimo zaliczenia zagadnień dobra i zła do pojęć pierwotnych, sprawia ono niemałe trudności od tysięcy lat. Wynika to z potrzeby dokładnego zrozumienia obu, istotnego dla rozwoju etyki — nie tylko chrześcijańskiej. Stosunek dobra i zła do świata oraz określenie ich pochodzenia kształtuje bowiem cały sposób postrzegania rzeczywistości. Jeżeli pójdziemy za wyżej udowadnianą tezą, diametralnie zmieni to nasz stosunek do życia. Dobro będzie wtedy istnieniem, sensem oraz ostatecznym przeznaczeniem stworzenia. Zło w każdej formie prowadzić zaś będzie na manowce, dosłowne.Niebyt to wszak nic, coś, o czym nawet nie sposób dyskutować. Samo istnienie zła w nas samych nabiera przy tym charakteru autodestruktywnego, nie tylko mrocznej rysy na naturze. Śmierć jawi się nagle jako konsekwencja niegodziwości, obiecane przez Jezusa życie wieczne zaś jako uzdrowienie własnej natury - z założenia przecież dobrej, jak całego bytu. Niezwykle ciekawe rozważanie, które zostało tu przedstawione, nie jest jednak oryginalne. Pierwszym, który doszedł do takich wniosków, był bowiem wielki święty Kościoła i zarazem filozof — Augustyn. Zapewne nie odczuje go on jednak jako plagiatu, jeżeli choć jeden czytelnik głębiej rozważy naturę dobra i zła dzięki skreślonym tu słowom.     \n\n\n\n\n\n\n\n\n\n"
            }
        ]
    },
    {
        "tytul": "Jan Parandowski, „Mitologia”",
        "opracowania": [
            {
                "pytanie": "6. Dramat człowieka zmagającego się z przeciwnościami losu. Omów zagadnienie na podstawie „Mitologii” Jana Parandowskiego. W swojej odpowiedzi uwzględnij również wybrany kontekst.",
                "opracowanie": "\n\n Lord Jim   Historia Heraklesa często spłycana jest do mitu o wielkim, silnym mężczyźnie pokonującym kolejne potwory. Tymczasem sam Herakles to ucieleśnienie pewnych pierwotnych cech ludzkości, które przetrwały w greckiej podświadomości. Prostota, siła i nieugiętość towarzyszyły temu herosowi o twardej pięści, ale dobrym sercu. Widząc to w taki sposób, możemy rozumieć Heraklesa jako personifikację ludzkiej woli przetrwania.Każda kolejna bestia czy zadanie to ciosy zadawane przez świat. Herakles jednak pokonuje je, jednak jego zmagania nie kończą się nigdy. Co ciekawe, siła która go niszczy, daje mu przez to siłę. Wszak Hera poprzez swoje ataki na Heraklesa tworzy z niego właśnie tego, kim jest. Tak samo z naszym losem, im mocniej w nas uderza, tym bardziej hartuje. Herakles to przy tym uosobienie dramatu takich zmagań. Przez jego naturę, ale też zemstę Hery cierpią najbliżsi bohatera. Widzimy wyraźny motyw powtarzających się win, heroicznej pokuty i kolejnych win. Postrzegając to przez pryzmat losu, możemy powiedzieć, że będzie on ciągle uderzał, a heros ciągle podnosił.   Dobrowolne pokuty ukazują, że Herakles to postać pozytywna, cierpi bowiem razem ze swoimi ofiarami. Walka o swoją wolność i niezależność jest więc walką do samego grobu. Tak pojęta to wojna nieskończona, a jej koniec przychodzi ze strony nieoczekiwanej. Heraklesa zabiła bowiem zazdrość Dejaniry. Wydaje się więc, że nie można zwyciężyć w tej walce konwencjonalnie. Pozostaje jedynie sama walka, kolejne potwory do zgładzenia i do samego końca pozostanie sobą - nawet przeciw bogom.Lord Jim to bardziej konwencjonalny bohater. Joseph Conrad, tworząc go, pragnął przedstawić czytelnikowi swoją koncepcję honoru i wagi, jaką powinniśmy do niego przykładać. Pod tym względem ten zhańbiony oficer podobny jest Heraklesowi - uosabia bowiem dramat walki z losem, w której zwycięstwo oznacza przegraną.    Paradoks ten tłumaczy historia Jima. Jako oficer na statku \"Patna\" pozostawił na pewną śmierć płynących nią pielgrzymów i uciekł wraz z resztą oficerów. Jako jedyny przyznał się do popełnionego czynu, od tego czasu czuł się jednak człowiekiem złamanym i niegodnym. Dopiero walka o pokój w Patusanie oraz przyjęcie na siebie odpowiedzialności za śmierć syna wodza tego państwa pozwoliła mu ponownie zostać człowiekiem honoru. Kosztowało go to jednak życie. Przegrał więc je, niemniej zyskał nieśmiertelną wartość humanistyczną - własną godność. Stanowi to właśnie największy dramat człowieka.     \n\n\n   Zmagając się ze swoim losem, musimy dokonywać decyzji, które będą dla nas niekorzystne. Jeżeli jednak ich nie wybierzemy, uciekniemy od odpowiedzialności, złamiemy niepisane, ale odwieczne zasady godności istoty ludzkiej. Zostaniemy pozbawieni honoru, a przez to utracimy własną wartość. Los to przeciwnik, którego nie można pokonać konwencjonalnie. Lord Jim potwierdza to, wychodząc na spotkanie władcy Patusanu. Całkowicie rządzi on bowiem naszym życiem. Nigdy jednak nie przekracza ponad to. Dlatego poświęcenie w imię idei wyższej, takiej jak honor czy godność, pozwala paradoksalnie przezwyciężyć los. Stanowi jednak wybór dramatyczny, ponieważ na pozór samo unicestwiający. Życie nie zawsze stanowi jednak najwyższą wartość. Na pewno nie dla bohaterów.Człowiek zawsze potrzebuje bohaterów. Prawdziwych ikon, ucieleśnienia pięknych idei. Największą z nich jest ideał wolności, stającej przeciwko nawet samego losu. Niestety, mimo niezłomności takich postaci, ich życie stanowi dramat. Walka człowieka o swoją wolność wobec kosmicznych sił jest bowiem z góry skazana na porażkę. Nie potrafił im sprostać nawet Herakles, poległ w walce z nimi Konrad i Edyp. Czy jednak przegrali do końca? W wypadku takich bohaterów zwycięstwem jest już sam fakt walki, oznacza bowiem ukazanie swojej integralności. Wolność oznacza przecież możliwość podjęcia decyzji, nawet jeżeli jej konsekwencje będą opłakane. Stawienie czoła potworom, fatum czy ludzkiej ignorancji to już bohaterstwo. Podziwiajmy więc herosów, chociaż ich losy są dramatyczne, a nawet tragiczne. Czerpmy z ich losów siłę, która pozwoli nam w chwili próby dokonać wyboru, nawet jeżeli ma on jedynie zaakcentować naszą niezależność.     \n\n\n\n\n\n\n\n\n\n"
            },
            {
                "pytanie": "7. Poświęcenie się – oznaka siły czy słabości? Omów zagadnienie na podstawie „Mitologii” Jana Parandowskiego. W swojej odpowiedzi uwzględnij również wybrany kontekst.",
                "opracowanie": "\n\nMitologiiDżumę   Poświęcenie związane z mitami greckimi to przede wszystkim mit o Prometeuszu. Ten mądry tytan skończył niezwykle tragicznie, chcąc polepszyć byt ludzkości. Za wykradzenie boskiego ognia z Olimpu i oszukanie bogów co do składania im ofiary Zeus rozkazał przykuć go do skały Kaukazu, gdzie wielki orzeł codziennie wyrywał mu wątrobę. Ta odrastała do dnia następnego, katusze były więc nieskończone.Prometeusz musiał wiedzieć, z kim zaczyna rozgrywkę. Był przecież tytanem - na swój sposób istotą nawet starszą od samych bogów. Można to z całą pewnością rozumieć jako poświęcenie - podejmował przecież ryzyko całkowicie świadomie. Ewidentnie nic z jego postawy nie świadczy przy tym o słabości tej postaci. Wszystko, co robił, wynikało z miłości do swojego tworu - człowieka. Można wręcz powiedzieć siły tej miłości, co całkowicie uwiarygadniałoby twierdzenie z początku pracy. Poświęcenie Prometeusza to oznaka mocy, jaka drzemała w jego uczuciu do ludzkości. Co interesujące podobną postawę poświęcenia dla ludzkości nazywa się prometejską właśnie od imienia mitycznego tytana. Stanowi ona rzadkość, jest więc wyznacznikiem silnych charakterów.   Mitologia grecka posiada jednak inne charaktery, które poświęciły coś dla innych. Dobrym przykładem może być los królowej Alkmetis. Żona tesalskiego króla Admeta jako jedyna zdecydowała się oddać za niego życie, kiedy ten był śmiertelnie chory. Taka potworna wymiana możliwa była za sprawą Apollina. Kobieta marniała z każdym dniem, kiedy jej mąż zdrowiał. Ostatecznie zmarła, zaś Admet mógł wstać z łoża. Mówiąc ponuro, była to sprawiedliwa, choć potworna wymiana. Niemniej, Alkmetis wykazała niezwykłą siłę oraz miłość do męża. Bowiem nawet jego właśni rodzice, mimo iż starzy, nie chcieli oddać się w objęcia śmierci.Zachowanie takie nie może być posądzone o słabość - wiąże się bowiem z odwagą przekroczenia \"ostatniej granicy\". Jeżeli współcześni mogą kwestionować taką postawę, niech będzie dla niej świadectwem ktoś o wiele bardziej zaznajomiony w dziedzinie siły. Bowiem sam Herakles wzruszył się nad losem królowej i w pijackim amoku schwytał groźnego posłańca śmierci - Tanatosa. Grożąc mu krzywdą, odzyskał Alkmetis dla żywych. Tak więc największy z herosów docenił siłę królowej.    Przykładem poświęcenia jako siły jest również postać doktora Bernarda Rieux z powieści Dżuma. Ten idealista postanawia pozostać w zadżumionym Oranie pomimo możliwości wyjazdu i chorej żony poza miastem. Człowiek ten jest kolejnym wcieleniem postawy prometejskiej - poświęcenia w imię ludzkości. Co więcej, jako bohater powieści parabolicznej stanowi też personifikacje wszystkich tych ludzi, którzy dokonują heroicznego wysiłku w imię walki z opresją.     \n\n\n   Rieux w żadnym wypadku nie może zostać uznany za osobę słabą. Wykazuje nie tylko mocny rys psychologiczny, ale pewne umotywowanie moralne, co czyni go wręcz ikonicznym. Pozostaje przy tym niezwykle ludzki, dzięki czemu czytelnik nie ma wrażenia obcowania z wyimaginowanym herosem. Rieux jest więc silny miarą swojego człowieczeństwa, co pozwala przyrównać go do setek mu podobnych bezimiennych Prometeuszy ludzkości. Jego postawa i forma poświęcenie stanowi więc normę w zbiorze nielicznych, świadczy tym samym o sile takich osobowości.Poświęcenie ma wydźwięk moralny i pragmatyczny. Po pierwsze stanowi dowód naszego zaangażowania w sprawy wyższe, element transcendentalnego przekroczenia własnego człowieczeństwa. Drugi aspekt nie jest już tak wzniosły - zwyczajnie poświęcenie jednej osoby względem innej wzmacnia więzi społeczne i pozwala wytworzyć empatyczne zachowania zwrotne. W żadnym wypadku nie można tak skomplikowanego zjawiska nazwać dowodem słabości. Hiper indywidualizm byłby cechą bogów i zwierząt, jeżeli wierzyć Arystotelesowi. Każda inna istota żyje w grupie, musi więc poświęcić coś dla innych. Ci, którzy poświęcają całych siebie, są określani mianem bohaterów. Dzieje się tak od tysięcy lat, a takie zachowanie stanowi wzór do naśladowania. Zdolność do poświęcenia jest więc wyznacznikiem osobistej siły.     \n\n\n\n\n\n\n\n\n\n"
            },
            {
                "pytanie": "8. Jakie wizje zaświatów można odnaleźć w literaturze? Omów zagadnienie na podstawie „Mitologii” Jana Parandowskiego. W swojej odpowiedzi uwzględnij również wybrany kontekst.",
                "opracowanie": "\n\n   Warto przeanalizować, co dokładnie znaczy owa \"sprawiedliwość\" poprzez zapoznanie z dwoma najpopularniejszymi wizjami zaświatów z literatury. W poniższej pracy będą one przedstawione na przykładzie wyjętym z Mitologii Jana Parandowskiego oraz Boskiej komedii Dantego Alighieri.Mitologia grecka maluje jeden z najbardziej znanych wizerunków zaświatów, często wykorzystywany w literaturze i sztuce. Straszliwe miejsce nosi nazwę Hadesu, tak samo, jak jego mroczny władca. Ów ponury bóg to jeden z sześciorga dzieci tytana Kronosa: Zeusa, Posejdona, Demeter, Hestii, Hery oraz władcy podziemnej krainy umarłych. równiny przed wejściem do jego ponurych włości zamieszkiwały personifikacje najróżniejszych trosk tego świata. Przechadzały się tamtędy Choroby, Starość, Śmierć i Wojna. Im głębiej zaś, tym straszniej. Wszyscy znają chyba opowieści o rzece Styks, zrzędliwym przewoźniku Charonie oraz psie Cerberze. Niewielu zapewne jednak pamięta, że dusze trafiające do Hadesu podlegały osądowi trzech sprawiedliwych za życia królów: Minosa, Ajakosa i Adamantysa. Niegodziwcy trafiali na samo dno potwornej czeluści - Tartaru. Dobrzy zaś na Wyspę Błogosławionych. Tam żyli w szczęśliwości, zaznając wiecznej wiosny.   Jak widzimy, wizja ta przedstawia największe obawy ludzi i łączy potworne wizje z potrzebą sprawiedliwej odpłaty za życiowe decyzje. Kraina umarłych zamieszkała jest przez potwory, różnego rodzaju zmory będące ucieleśnieniem trapiących ludzkość nieszczęść. Zarazem jednak stanowi miejsce, gdzie pod okiem niewzruszonego, całkowicie bezstronnego Hadesa, oceniane są dusze. Widać więc, że Grecy bali się śmierci i dlatego nadawali zaświatom tak fantazyjną formę. Zarazem jednak posiadali nadzieję, że dobrzy ludzie nie dzielą po odejściu doli niegodziwców. Ich wizji krainy umarłych towarzyszyła więc powaga i groza, kryjąca za sobą potrzebę ostatecznej sprawiedliwości.Przedstawiona przez Mistrza Dantego wizja zaświatów chrześcijańskich bardzo przypomina tę, którą przytacza Jan Parandowski. Jest tak zapewne z powodu znajomości starożytnego dziedzictwa przez wielkiego pisarza średniowiecza. Zarazem jednak przesycona jest ona alegoriami zaczerpniętymi wprost z filozofii chrześcijańskiej. Zaświaty składają się tutaj z trzech elementów: Piekła, Czyśćca i Nieba. Interesujący jest kształt tych miejsc. Piekło stanowi bowiem krater po upadku Szatana, zaś Czyściec to narosły po drugiej stronie dołu kopiec prowadzący do Nieba. Dante w swoim opisie doskonale oddaje rozumienie sprawiedliwości przez ówczesnych ludzi - kara wydzielana w Piekle czy też kolejność wdrapywania się po wzgórzu czyśćcowym do Nieba odpowiada grzechom, jakie się popełniło za życia. Dodatkowo pierwsza i ostatnia kraina podzielona jest na kręgi, odpowiadające zasługom lub przewinom duszy. W Piekle strażnikami są mitologiczne postaci, które symbolicznie pasują do pilnowanych grzeszników.    Dante wyraźnie inspiruje się zarazem chrześcijaństwem jak też grecką mitologią. Jego wizja jest straszna, Mistrz chciał jednak odwieść jej grozą od grzeszenia. Potworny wydźwięk Boskiej komedii ma więc wymiar edukacyjny. Tak jak przed wiekami jego poprzednicy, tak też Dante pragnie sprawiedliwości po śmierci. Zaświaty to dla niego miejsce, gdzie każdy zostanie osądzony - odnajdzie możliwość pokuty lub potępienia. Mimo potworności, jakie wymyślił dla grzeszników, możemy więc posądzić Dantego o nadzieję. Nadzieję na sprawiedliwość oraz łaskę dla pokutujących.     \n\n\n   Wizja Hadesu oraz chrześcijańskich zaświatów to rzecz jasna najpopularniejsze wizje z literatury naszego kręgu kulturowego. Zarówno starożytni Grecy, jak też tradycja chrześcijańska ukształtowały jego dzisiejsze podstawy. Interesujący jest jednak fakt, że w krainie umarłych Europejczyk zawsze doszukuje się sprawiedliwości. Podświadomie wie bowiem, że świat materialny jest jej pozbawiony i łaknienie tego zjawiska przenosi poza jedyne, znane sobie wyjście z tej rzeczywistości. Chociaż wizje pokutowania za zło przedstawione powyżej są okropne, a nagrody za dobro często bardzo naiwne, ukazują szlachetny pierwiastek w duszy ludzkiej. Wyrażają bowiem potrzebę porządku, a dokładnie najwyższego dobra rządzącego światem. Niezależnie więc od prywatnego podejścia do spraw duchowych, warto uszanować  tęsknotę za praworządnością wszechświata.     \n\n\n\n\n\n\n\n\n\n"
            },
            {
                "pytanie": "9. Co skłania człowieka do podróżowania? Omów zagadnienie na podstawie „Mitologii” Jana Parandowskiego. W swojej odpowiedzi uwzględnij również wybrany kontekst.",
                "opracowanie": "\n\nHobbit, czyli tam i z powrotem   Wyprawę Jazona i Argonautów można by określić dzisiejszym mianem crossoveru - występują tu bowiem bohaterowie kilku różnych mitów. Na pokład Argo wsiadają między innymi Herakles, Orfeusz, Tezeusz i piękna Atalanta. Wyruszają oni po legendarne złote runo barana Chrysomallosa - wiszące na drzewie w gaju Aresa pośród ziem odległej Kolchidy. W micie Jazon zostaje namówiony do wyprawy przez swojego stryja, króla Jolkos, który miał nadzieję na śmierć bratanka i jednocześnie pretendenta do tronu.Czy jednak tak epicka podróż mogłaby się udać tylko ze względu na namowy podstarzałego paranoika? Wydaje się raczej, że ogromne nagromadzenia herosów na Argo temu przeczy. Bohaterów tych naprzeciw niebezpieczeństwu gnała siła znacznie potężniejsza od chciwości, czy żądzy sławy. Każdy z nich bowiem posiadał już odpowiedni mir wśród Achajów. Po złote runo herosi wyruszyli z Jazonem dlatego, że ciekawiło ich wszystko, co za horyzontem. Gdyby wszak chodziło jedynie o rzeczy przyziemne, zostaliby na wyspie Lemnos. Nawet znany z kochliwości Herakles chciał zaś opuścić wyspę kobiet, tak potężny był zew przygody.   Co do samego syna Zeusa, ten również był wielkim odróżnikiem. Pomijając jego dwanaście prac, które wszak były pokutą za zabicie bliskich w przypływie szału, przewędrował on kawał świata. Wszędzie gdzie się zjawił, gromił przy tym potwory, rozbijał bandy grasantów i pomagał słabszym. Olbrzym ten nie ustawał w swoich wędrówkach, gnany jakimś dziwnym zewem. Jak wcześniej wspomniano, nie mogła być to sława. Gdyby Herakles o nią dbał, zadowoliłby się królewskim tronem jeszcze za młodu. Grecy spersonifikowali jego mitem o wiele prostsze i bardziej pierwotne pragnienia ludzkości. Herakles pragnął przygody, a pchała go do niej ciekawość świata. Dlatego wiecznie podróżował, pomagał innym i zdobywał doświadczenie. Dla nas coś takiego uchodziłoby za wieczną tułaczkę. On jednak - pierwocina człowieczeństwa, był nomadem. Nomada zaś pragnie zaspokajać ciekawość. Dlatego z maczugą w dłoni idzie ku zachodzącemu słońcu, gromić bestie dalekich krain.Ciekawość jako przewodniczkę ku przygodzie wykorzystał również wielki miłośnik klasycznej literatury - Tolkien. Pisząc swojego Hobbita, czyli tam i z powrotem oparł go przecież na takim motywie. Bilbo Baggins nie wyruszył przecież z drużyną krasnoluda Thorina ze względu na bogactwa ani też chęć pokonania smoka Smauga. Kierowała nim, niecodzienna dla ludu Hobbitów, ciekawość świata. Hobbiton stawał się dla niego zwyczajnie zbyt mały, aby pomieścić chęć poznania tego niepozornego bohatera. Oczywiście podczas wyprawy Bilbo poznaje świat, jego zagrożenia i piękno. Dzięki temu dorasta, zmienia się, jak przystało na motyw wędrówki w literaturze. Jednak znęciły go ku temu opowieści czarodzieja Gandalfa. Chciał wreszcie zobaczyć oś poza swoją małą norką. Nic więcej ani mniej, to pewne.    Ciekawość stanowi, wedle porzekadła, pierwszy stopień do piekła. Podobno zabiła też niejednego kota, o czym jednak zaświadczyć mogą jedynie ich byli posiadacze. W obu tych powiedzeniach kwitnie ziarenko prawdy. Istotnie chęć poznania sprowadza na nas problemy - choćby potrzebę zbudowania swojego paradygmatu na nowo. Rozszerzając swoją wiedzę, dosłownie poszerzamy horyzonty. Dowiadujemy się bowiem, że nie leży on tam, gdzie wcześniej go postrzegaliśmy. Zaspokojenie ciekawości wymaga jednak wyjścia z komfortowej strefy ignorancji, utartych ścieżek czy schematów. Tworzy więc potrzebę dokonania wędrówki.     \n\n\n   Nie musi być ona dosłowna, czasami jest to jedynie alegoria poszukiwania czegoś pośród nieskończonej wiedzy świata. Jednak zawsze polega to na przemieszczaniu się w czasie i samym sobie - czyli na podróży. Każda jednak zaczyna się właśnie od ciekawości. Zobaczenia czegoś, za czym chcemy podążać i co chcielibyśmy poznać. To właśnie ona pchnęła ludzkość na tory rozwoju. Pozwoliła nam odkrywać nowe krainy, a w przyszłości być może nawet nowe światy. Dlatego nigdy nie zabijajmy w sobie ciekawości. Jest ona potrzebna, aby pozostać człowiekiem. Jeżeli pozbawimy się jej, nie osiągniemy w pełni swojego przyrodzonego potencjału.     \n\n\n\n\n\n\n\n\n\n"
            },
            {
                "pytanie": "10. Problematyka winy i kary. Omów zagadnienie na podstawie „Mitologii” Jana Parandowskiego. W swojej odpowiedzi uwzględnij również wybrany kontekst.",
                "opracowanie": "\n\n   W kręgu cywilizacji europejskiej prawodawcy, filozofowie i religijni przywódcy postulowali, że kara musi być zawsze współmierna do winy. Aby dogłębnie zrozumieć to zagadnienie, poniższa praca zawierać będzie analizę dwóch tekstów odnoszących się do filarów cywilizacji europejskiej - antyku oraz chrześcijaństwa. Będą to kolejno mit o Tantalu w opracowaniu z Mitologii Jana Parandowskiego oraz Boska komedia Dantego Alighieri.Tantal, podobnie jak Syzyf, to doskonały przykład na rozumienie przez starożytnych problemu winy i kary. Ten mitologiczny król Lidii cieszył się ogromną estymą u bogów. Pozwalali mu oni biesiadować na Olimpie, a nawet przymykali oko na wykradanie ambrozji i nektaru, które monarcha rozdawał swoim dworzanom. Wiadomo wszak o unieśmiertelniających właściwościach tego pożywienia, co nadaje jego beztroskiemu rozdawnictwu złowrogą aurę występku przeciw bogom.   Na domiar złego Tantal tak bardzo spoufalał się z istotami nadprzyrodzonymi, że począł wątpić w ich boskość. Wystawił swoich dobroczyńców na próbę, podając w czasie uczty jako pieczeń własnego syna - Pelopsa. Jak zakończyła się konsumpcja, wiadomo. Bogowie spostrzegli czyje to mięso, jedynie pogrążona w smutku po stracie córki Demeter zjadła nieco łopatki. Chłopcu przywrócono życie, ubytek zastąpiono kością słoniową, a Tantala ukarano. Siedząc w sadzawce z wodą i mając nad sobą dorodne owoce, cierpiał wieczny głód. Napitek oraz jadło cofały się bowiem przed jego rękoma. Na domiar złego ogromna skała nad jego głową ciągle drżała, budząc w jego sercu trwogę o zawalenie jaskini.Cóż jednak mówi nam mit o samej winie oraz karze. Po pierwsze to, że już starożytni Grecy potrzebowali podkreślać ich współmierność. Tantal nakarmił bogów mięsem syna, więc musiał teraz cierpieć wieczny głód. Można iść dalej, analizując zachowanie króla pod kątem nauki moralnej. Zawiódł on bowiem zaufanie swoich dobroczyńców, musiał więc teraz poczuć odwrotność łaski - głód i pragnienie.    Motyw skały jest tu jednak wyjątkowo interesujący. Cóż oznacza wieczna trwoga zmiażdżenia pod zwałami kamienia? Być może mit ostrzega przed zbytnią pychą i łamaniem umiaru - zasady nakazującej nieprzekraczanie miary ludzkiej. Tantal wszak nie tylko spoufalał się z bogami, on zwątpił w ich naturę. Dokonał więc aktu, który dzisiaj nazwalibyśmy agnostycyzmem. Stanowi on swego rodzaju brak pewności co do poznania natury rzeczy, a w kontekście religijnym poznania prawdy o istnieniu boga. Jest to więc jakby filozoficzne wahanie, zwątpienie. Tantal jednak widział bogów, poznał ich osobiście - tak więc jego wątpliwość była już konkretną winą, mianowicie grzechem wiarołomstwa. Niepewność o własny los, szczególnie dla osoby odrzucającej życie metafizyczne, wydaje się dostatecznie sprawiedliwą karą.     \n\n\n   Zauważmy też, jak motyw ten rozwija się w chrześcijaństwie. Dante Alighieri na łamach Boskiej komedii opisuje Piekło. Każdy z jego kręgów to katorga innego rodzaju grzeszników. W każdym z tych miejsc doznają oni cierpień, które odpowiadają ich przewinom. Czasami ta współmierność ma aspekt alegoryczny - w średniowieczu wiele rzeczy nie było bowiem rozumianych dosłownie. Dante umieszcza na ten przykład ludzi parających się przemocą w Kręgu VII, gdzie brodzą w rzece płonącej krwi. Ogień i krew związane są z brutalnością - na pierwszy rzut oka widać więc jak Dante łączy rodzaj winy z karą. Okrucieństwo tej drugiej ma zaś służyć przestrzeżeniu przed jej popełnianiem.Jak wspomniano na wstępie, problematyka winy i kary to w dużej mierze problem społeczny. Zachowania powodujące rozpad więzi spajających wspólnoty, a do takich możemy w większości zaliczyć wszelkie \"winy\", grożą wielkim niebezpieczeństwem. Już Arystoteles stwierdził bowiem, że człowiek to istota społeczna i nie może żyć bez innych. Jednak analizując podane wyżej przykłady, zauważyć można istnienie wielu płaszczyzn tego problemu. Jednym z nich jest również wina przeciwko swojemu człowieczeństwu, czy przeciw zasadom wyższym - grzech. Wszystkie one jednak godzą w coś, co nazwalibyśmy enigmatycznie \"porządkiem rzeczy\". Tak więc problematyka winy i kary może zostać sprowadzona do próby zachowania sprawiedliwości jako jednej z transcendentnych zasad istnienia. Pod tym względem kara musi być więc współmierna do winy - każde inne rozwiązanie godziłoby bowiem w takie rozumienie tego problemu.     \n\n\n\n\n\n\n\n\n\n"
            },
            {
                "pytanie": "11. Miłość silniejsza niż śmierć. Omów zagadnienie na podstawie „Mitologii” Jana Parandowskiego. W swojej odpowiedzi uwzględnij również wybrany kontekst.",
                "opracowanie": "\n\n Giaura   Orfeusz uchodził za syna Apollina i Kaliope jednej z mitycznych muz. Nie dziwne więc, że Grecy uważali go za najwybitniejszego śpiewaka. Ten wirtuoz liry posiadał wręcz nadzwyczajne zdolności - jego muzyka uspokajała fale, czyniła bestie potulnymi i wzruszała bogów. Trzeba wiec przyznać, niezwykle potężna to była broń przeciwko wszelkim przeciwnościom. To jednak cecha każdej dobrze uprawianej gałęzi sztuki i wcale nie umniejsza odwadze czynowi, jakiego podjął się Orfeusz. Poszedł on bowiem do Hadesu po swoją ukochaną Eurydykę.Można by przypuszczać, że dzięki swojej lirze był pewny zwycięstwa. Czy jednak śmiertelnik stający naprzeciwko samego władcy podziemi może być czegokolwiek pewien? Wiemy wszak, jak skończyła się ta historia. Orfeusz mógł wyprowadzić ukochaną, jeżeli tylko nie spojrzy się za nią aż do wyjścia. Nie podołał jednak zadaniu, a Eurydyka podzieliła los wszystkich zmarłych. Trudno więc mówić o zwyciężeniu śmierci miłością.   Jeżeli jednak przeanalizujemy mit dokładnie, zauważymy nieśmiertelność uczucia Orfeusza do Eurydyki. O sile jego miłości świadczy podjęta straszliwa wędrówka do Hadesu, zakończona przecież sukcesem. W tym wypadku to raczej miłość sama siebie pokonała, wszak Orfeusz spojrzał za Eurydyką właśnie ze względu na tęsknotę. Co więcej, mimo iż nie wyprowadził jej z Hadesu, nie przestał kochać. Tak więc uczucie to nabiera wymiaru transcendentnego. Przetrwało, mimo poddania się prawu nieodwołalności śmierci.Co ciekawe, Orfeusz miał zapoczątkować misteria orfickie - rodzaj religijności greckiej, zawierający w sobie dogmat wędrówki dusz. Tak więc wielki muzyk ukazuje również pod innym kontem, że śmierć można na pewien sposób przekroczyć. By może nie fizycznie, ale właśnie w sferze duchowej. Miłość zaś jest zanurzona właśnie w tej sferze i tam zapuszcza swoje korzenie.    W swoim Giaurze Lord Byron ukazuje równie ponurą, a może nawet mroczniejszą, konsekwencje nieśmiertelnej miłości. Snuje on bowiem opowieść o człowieku, który mści się na innym mężczyźnie za zabicie swojej ukochanej. Człowiek ten również kocha tę kobietę, jednak uśmierca w imię zasad swojej kultury. Tak więc śmierć zatacza coraz szersze kręgi. W ich centrum jest jednak miłość, która ostatecznie przekracza ten krwawy labirynt.Zauważmy wszak, historia Giaura nie kończy się na zabiciu Hassana. Żyje on dalej, jednak Byron daje wyraźnie do zrozumienia, że tęsknota za ukochaną ciążyła mu nad resztą jego dni. Umiera w odludnym klasztorze, pamiętając dalej swoją Leilę. Można więc śmiało stwierdzić transcendentalny charakter tego uczucia. Nie umarło ono razem ze swoim obiektem, a realnie oddziaływało na przynajmniej jeden byt. Jako takie nie podlegało zaś śmierci. Sądząc przy tym, że poznaliśmy jej historię jako czytelnicy Giaura, nie umarło ono nawet z mężczyzną. Sama historia została zapewne wymyślona, podkreśla to nawet bardziej możliwość przekroczenia niebytu przez miłość. Jedynym ponurym akordem staje się tutaj nieuchronna dola każdego kochającego - tęsknota oraz strata. Mała to jednak cena za doświadczenie czegoś tak wspaniałego, jak miłość.     \n\n\n   Jak wiec widać, miłość silniejsza jest od śmierci. Nie musi to rzecz jasna polegać na fizycznym pokonaniu bariery końca życia. Istotą miłości jest raczej zanegowanie ostatecznego kolapsu wszystkiego, po zanurzeniu się w niezgłębionej tajemnicy wiecznego snu. Orfeusz przecież przekonał samego Hadesa do wypuszczenia Eurydyki, jednak jej z podziemi nie wyprowadził. Niemniej jego miłość tym czynem przekroczyła granice fizyczne, istniejąc nawet po odejściu obiektu tego uczucia.Podobnie Giaur do samego końca podlegał miłości do Leilii. Zmieniła go ona, uczyniła tym, kim był - nawet jeżeli tęsknota go przy tym zniszczyła. Zjawisko fizyczne zostało więc przekroczone przez zjawisko posiadające korzenie duchowe. Dlatego też chrześcijaństwo może mieć wiele racji w twierdzeniu, że powodem istnienia wszechświata jest właśnie miłość. Istnieje ona wszak wbrew niebytowi i stanowi idealną podwalinę bytu.     \n\n\n\n\n\n\n\n\n\n"
            }
        ]
    },
    {
        "tytul": "Homer, „Iliada” (fragmenty)",
        "opracowania": [
            {
                "pytanie": "12. Cierpienie i heroizm jako dwie postawy człowieka w zmaganiu się z losem. Omów zagadnienie na podstawie znanych Ci fragmentów „Iliady” Homera. W swojej odpowiedzi uwzględnij również wybrany kontekst.",
                "opracowanie": "\n\n   Taki stan rzeczy zawsze wywołuje cierpienie, przez co staje się ono niejako brzemieniem istnienia. Możemy jednak wybrać postawę heroiczną, do końca robiąc to, co do nas należy. Aby ukazać zasadność takiego myślenia, warto przyjrzeć się losom Hektora i Achillesa z Iliady oraz doktora Rieux z Dżumy Alberta Camusa. Są to doskonałe przykłady walki z losem, której nieodłącznym elementem jest cierpienia a jedynym godnym wyjściem heroizm.Słowo heroizm nieodłącznie kojarzymy z czymś pozytywnym. Zazwyczaj łączone jest w całość ze szlachetnością i męstwem. Nie zawsze jednak tak było. Starożytni Grecy rozumieli je jako dokonanie czynu wielkiego przez ludzi wielkich - herosów. Kierowani oni byli swoim losem, wyznaczającym im wielkie życie, ale i jego koniec. Dlatego klasyczna definicja heroizmu dzisiaj oznacza zdolność dokonywania wielkich czynów przez bohaterów wyróżniających się wyjątkowym rozumieniem swojej misji historycznej. Wiąże się to jednak niejednokrotnie z poświęceniem.   Przykłady takiego zachowania dostrzeżemy już w Iliadzie. Homer wielokrotnie odwołuje się do stanowiska, że człowiek musi dokonać swojego przeznaczenia, choć będzie przez to cierpiał. Achilles miał do wyboru: żyć długo i szczęśliwie, ale zostać zapomnianym albo umrzeć młodo w wiecznej chwale. Wyrocznia przepowiedziała też, że jest on gwarantem zwycięstwa wojny trojańskiej, choć zarazem przypłaci ją życiem. Niechybnie dziejową misją Achillesa było zginąć ku zgubie Ilionu. Heros to wiedział, a mimo to przystał na prośbę werbującego go Odyseusza.Pierwsza część przepowiedni nosi znamiona wyboru, dlatego jego wybór może się wydawać zwykłym poszukiwaniem chwały. Jednak wojna trojańska stanowiła punkt wrotny historii, mogła być przy tym okupiona setkami ofiar po stronie krajan bohatera. Dodatkowo dla dawnych Greków śmierć i zapomnienie były gorsze od cierpienia w chwale. Dlatego Achilles istotnie został postawiony wobec delikatniejszej wersji konfliktu tragicznego. Walcząc ze swym losem, dokonał jednak czynu heroicznego - wiedząc, jak się to dla niego skończy, postąpił zgodnie z potrzebą historyczną. Cierpienie i śmierć niesione przez los przestały mieć tym samym znaczenie wobec kupionego za ich cenę przeznaczenia.    Drugim podobnym bohaterem wojny trojańskiej jest Hektor. Książę trojański lepiej już pasuje do dzisiejszych standardów. Jest szlachetnym patriotą, kochającym ojcem i mężem oraz dzielnym wojownikiem. Nie zna przy tym swojego losu, co pokazuje ludzki wymiar heroizmu. Kiedy wychodzi do walki z Achillesem rozumie, że nie ma wyboru. Jeżeli największy spośród obrońców miasta cofnie się przed najdzielniejszym z Achajów, Ilion padnie. Hektor staje obliczu dramatycznego wyboru i postępuje heroicznie - walczy z Achillesem mimo ewidentnego braku szans. Musi to zrobić, tego bowiem wymaga chwila. Wybiera cierpienie, które przynosi los. Jednak jest ono poświęceniem dla wyższej sprawy.Sytuacja Hektora zbliża go do przemyśleń Alberta Camusa o życiu. Ten poczytny egzystencjalista widział nasze istnienie jako bezsensowne, chaotyczne i pełne cierpienia. Zarazem jednak skłaniał się ku temu, by człowiek odważnie podejmował się heroicznego nadania mu wagi - odczarowania bezsensu cierpienia. W Dżumie taki sposób rozumienia egzystencji kieruje doktorem Rieux. Człowiek ten pozostaje ateistą, zarazem jednak ma niezwykle chrześcijańskie podejście. Jego prometeizm pcha go do poświęcenia dla bliźniego. Nie może on bowiem stać bezczynnie, patrząc na zło dotykające innych.     \n\n\n   Poprzez pryzmat historii ukazanej w parabolicznej powieści Camusa możemy zarazem rozumieć los jako stałą formę egzystencji ludzkiej. Los jest wiec bezsensem i cierpieniem tak jak samo życie. Skazani na to musimy jednak walczyć, okiełznać ten chaos i cierpieć heroicznie. Ten aspekt jest jedynym sensownym wyjściem z matni, przez jaką Camus postrzegał egzystencję. Rieux rzucony naprzeciw epidemii postępuje tak, jak uważa za słuszne. Ratuje innych, walczy ze złem i cierpieniem. Rozumie nie tylko swoją historyczną powinność, ale wręcz \"fatum\" skazujące ludzkość na taki rodzaj postępowania.Podsumowując wyżej przytoczone teksty, możemy dojść do smutnego wniosku. Cierpienie jest przeznaczone człowiekowi i jako takie stanowi nieunikniony aspekt życia. Nawet epikurejczycy jedynie starali się go unikać, nie istnieje bowiem egzystencja bez żadnej jego formy. W takim rozumieniu tego zagadnienia możemy jednak odnaleźć pewne pocieszenie. Istnieje bowiem sposób na nadanie sensu temu pozornie okrutnemu sposobowi istnienia. Stanowi go postępowanie wedle wyższej konieczności - przeznaczenia, historycznej misji, woli Boga.   Rozciągnięci miedzy tragiczne spektrum cierpienia, możemy wybrać mu powód i cierpliwie go znosić. Nie zmieni to rzecz jasna naszego położenia, nadal będziemy cierpieć, jednak pozwoli przekroczyć beznadziejność sytuacji. Czy będzie to wielki czyn pokroju Achillesa, poświęcenia Hektora czy też codziennego stawania do walki z prozaicznym złem doktora Rieux, nada naszej egzystencji sens. Powód istnienia będzie wart więcej niż ból, który ona przynosi. Ukazuje to zarazem, że człowiek dąży do rzeczy transcendentnych. Tylko tak może wyzwolić się od niedoskonałości własnego bytu. Cierpienie i heroizm stanowią więc dwa aspekty zmagania z tym samym losem.     \n\n\n\n\n\n\n\n\n\n"
            }
        ]
    },
    {
        "tytul": "Sofokles, „Antygona”",
        "opracowania": [
            {
                "pytanie": "13. Prawa boskie a prawa ludzkie. Omów zagadnienie na podstawie „Antygony” Sofoklesa. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Często zdarza się tak, że ludzkie prawa kolidują z zasadami boskimi, ponieważ reprezentują one zupełnie inne interesy i motywacje. Jednostka wówczas stoi w obliczu konfliktu, czy powinna stosować się do praw ludzkich lub praw boskich, zwłaszcza, gdy te dwa aspekty wykluczają się wzajemnie. Ma to miejsce w wielu dziełach literackich, takich jak „Antygona” Sofoklesa, „Pieśń o Rolandzie” czy nawet „Konrad Wallenrod” Adama Mickiewicza. W tragedii Sofoklesa zatytułowanej „Antygona” główna bohaterka staje właśnie przed obliczem dylematu, czy zastosować się do praw ludzkich lub boskich. Ma to miejsce, ponieważ Antygona należy do przeklętego rodu Labdakidów. Klątwa ma wpływ na wszystkich jego członków i między innymi w jej efekcie bracia Antygony, Eteokles i Polinik zginęli w bratobójczej walce o tron po ojcu. Po ich śmierci władzę przejmuje Kreon, który uznaje, że Eteokles powinien być pochowany, a Polinik jest zdrajcą władzy i nie zasługuje na pogrzeb. Antygona przez tę decyzję znalazła się w sytuacji, w której nie mogła pochować brata zgodnie z prawami boskimi, co narażało jego duszę na to, że nie zazna ona spokoju w krainie umarłych.   Bohaterka wiedziała, że nie wyprawiając mu pochówku, złamie boskie zasady, które muszą być bezwzględnie przestrzegane. Z drugiej strony, jeśli Antygona złamie prawo ustanowione przez Kreona, to narazi się na poważne konsekwencje. Stoi więc ona w obliczu dylematu, z którego nie może wyjść obronną ręką. Prześladuje ją fatum i ściga ją nieszczęście.Antygona ostatecznie decyduje się pochować brata, w związku z czym Kreon wydaje na nią surowy wyrok. Antygona jednak ubiega go i popełnia samobójstwo. Jest to efekt konfliktu między prawami ludzkimi, a wyrokami boskimi, w jakim się znalazła po śmierci braci.    W eposie „Pieśń o Rolandzie” z kolei prawa ludzkie i prawa boskie pokrywają się. Ludzkie reguły wynikają bowiem bezpośrednio z zasad, jakie dyktuje człowiekowi religia chrześcijańska. Dlatego też Roland nie znajduje się w sytuacji żadnego konfliktu. Gdy wypełnia prawa boskie, staje się także dobrym patriotą. Gdy walczy o swoją ojczyznę, to równocześnie walczy także o wartości, które wyznaje jaki chrześcijanin.W momencie swojej śmierci Roland także wypełnia swoje obowiązki patrioty i człowieka wierzącego - wchodzi na wzgórze, by umrzeć bliżej nieba i kieruje swoją twarz w stronę pogan, co symbolizuje jego gotowość do dalszej walki o ojczyznę i wyznawane wartości. Gdy umiera, jego dusza zostaje zabrana bezpośrednio do Królestwa Bożego. Roland jest więc w tej szczęśliwej sytuacji, w której nie musi wybierać między ludzkimi prawami, a boskimi. Pokazuje to, że nie zawsze stoją one ze sobą w konflikcie i zdarza się, że w systemach opartych na konkretnej religii możliwe jest, że ich interesy bezpośrednio pokrywają się. Wówczas jednostka nie jest skonfliktowana wewnętrznie i może wypełniać założenia związane zarówno z prawem jak i z wiarą.     \n\nAutorką opracowania jest: Marta Grandke.\n   Nie zawsze to prawa boskie stoją w konflikcie z prawem ludzkim. Czasami jest to innego rodzaju siła wyższa, na przykład miłość do ojczyzny. Ma to miejsce w dramacie romantycznym zatytułowanym „Konrad Wallenrod” autorstwa Adama Mickiewicza. Główny bohater stoi w obliczu decyzji, czy ma kierować się dobrem swojej zniewolonej ojczyzny, czy też może raczej prawem ludzkim.Konrad Wallenrod jest bowiem dowódcą Krzyżaków, którzy napadają na jego rodzinną Litwę. Stał się Wielkim Mistrzem Zakonu Krzyżackiego poprzez postęp. Złamał prawa ludzkie, które nie uznają spiskowania i oszukiwania. Na dodatek Wallenrod zdradził swoje wojska w trakcie starcia Krzyżaków z Litwinami. Opuścił je jako dowódca, co spowodowało klęskę zakonników. To również nie jest zgodne z ludzkimi prawami, według których zdrada jest poważną zbrodnią. Wallenrod w związku z tym został skazany przez Krzyżaków na śmierć. Ubiegł ich, popełniając samobójstwo. Siła wyższa, jaką była w jego przypadku miłość do ojczyzny stała w konflikcie z prawem ludzkim, które zabraniało zdrady.   Prawa ludzkie i prawa boskie często stoją ze sobą w sprzeczności, ponieważ realizują zupełnie sprzeczne interesy. W takiej sytuacji jednostka staje w obliczu konfliktu i musi dokonać dramatycznego wyboru, który często ma dla niej tragiczne konsekwencje. Czasami jednak bywa tak, że pokrywają się one, a wówczas jednostka nie musi uczestniczyć w tym dylemacie moralnym.     \n\n\n\n\n\n\n\n\n\n"
            },
            {
                "pytanie": "14. Jak literatura antyczna przedstawia tragizm ludzkiego losu? Omów zagadnienie na podstawie „Antygony” Sofoklesa. W swojej odpowiedzi uwzględnij również wybrany kontekst.",
                "opracowanie": "\n\n   W kulturze Europejskiej największymi badaczami zagadnienia ludzkiego losu byli starożytni Grecy. Spoglądali na niego zarówno wielcy filozofowie, jak też poeci. Już Homer przecież opisywał dylemat Achillesa, który wybierać musiał między nieśmiertelną sławą i spokojnym życiem, którego pamięć zamiecie czas. Wydaje się, że to jego potomkowie najwięcej mieli do powiedzenia w kwestii kolei ludzkiego żywota. Ze wszystkich zaś poetów wyróżniali się w tej materii dramaturdzy. Nic dziwnego, tragedia antyczna polegała na konflikcie tragicznym, ten zaś oddawał właśnie ich pogląd na cierpienie wpisane w życie. Wydaje się bowiem że Grecy postrzegali los ludzki jako w dużej mierze tragiczny.Nie ma chyba bardziej odzwierciedlającego ludzkiej tragedii dzieła starożytnego niż Król Edyp Sofoklesa. Dramat ten przenosi na scenę teatralną legendarne losy potomka rodu Labdakidów - biednego Edypa.   Historia ciążącego na nim fatum jest ogólnie dosyć dobrze znana. Jego ojcu, królowi Teb Lajosowi, przepowiedziano śmierć z ręki syna. Miał on też począć z własną matką dzieci. By tego uniknąć, przekuto stopy oseska, po czym rozkazano porzucenie go w górach. Zrządzeniami losu Edyp ostatecznie przeżywa, nieświadomie zabija ojca i dostaje za żonę nieznaną sobie matkę. Zostaje przez to królem Teb, bardzo lubianym przez poddanych. Gdy jednak prawda wychodzi na jaw, Edyp z rozpaczy dokonuje oślepienia, następnie błaga o wygnanie z miasta.Historia tego bohatera jest przykładem hamartii - motywu winy niezamierzonej. Grecy rozumieli przez to sytuację, gdy bohater nieświadomy swojego położenia, ściąga na siebie straszliwy koniec. Sofokles ukazuje to w kontekście nieświadomego zabicia przez Edypa Lajosa i pojęcia za żonę Jokasty, swojej matki. Dodać należy, że ostało mu to przepowiedziane, a jego ojciec starał się temu zapobiec. Co więcej, Edyp również podjął takie rozwiązanie, wtedy jednak błędnie uważał za swoich rodziców królewską parę z Koryntu. Uciekając od nich, zaczynał powoli wypełniać przepowiednię, wątek taki zwie się ironią tragiczną.    Cóż to jednak mówi o ich rozumieniu zbolałego losu człowieka? Sofokles poprzez takie przedstawienie sprawy zdaje się zwracać uwagę na marność człowieka wobec postanowień sił wyższych. Cokolwiek bowiem postanowiły sobie ofiary tego rodzinnego dramatu, ich los był z góry przesądzony. Idąc dalej, widzimy, iż cierpienie to nieodłączny element życia, nie ma co do tego wyjątków.Edyp opisany jest jako dobry władca, ratuje nawet bezinteresownie tebańczyków od sfinksa. Nie ma to jednak znaczenia. Dobry czy zły, żaden człowiek nie przejdzie przez życie bez bólu. Znój i smutek są niezaprzeczalnym elementem egzystencji. Sofokles wkłada nawet te słowa w usta swoich bohaterów, podkreślając przy tym, iż jedynie śmierć uwalnia od tragicznego losu człowieka.    Byłoby jednak niepełnym obrazem, gdyby przyjąć jedynie odgórny ciężar cierpienia w życiu. Sprowadzałoby to przeznaczenie do swoistej roli okrutnego lalkarza, który specjalnie psuje swoje zabawki. Sofokles chyba nie zgodziłby się z takim ujęciem sprawy. Wcześniej od Króla Edypa napisał bowiem jeszcze Antygonę.     \n\n\n   Historia siostry chcącej pochować brata na przekór prawom ludzi i zgodnie z wolą bogów wydawać się może opowieścią o potomkini Edypa. Niemniej osobą ściągająca na siebie tragiczny los jest również Kreon. Można wręcz nawet powiedzieć, iż ostatecznie cierpi on bardziej, traci bowiem rodzinę, samemu pozostając żywym.Różnicą jest jednak wątek, jak narodził się konflikt tragiczny. Wynika on z hybris - dumy prowadzącej do przekroczenia miary boskiej. Człowiek, który działa na przekór prawom niebiańskim, popada w dumę, tym samym ściąga na siebie tragiczny los. Mowa tu rzecz jasna o Kreonie. Człowiek więc niejako samoistnie również ściąga na siebie cierpienie, postępując wbrew woli bogów. Czy może go jednak uniknąć? Zdaniem poety najwidoczniej nie jest to możliwe, bowiem Kreon koniec końców nie zdołał ułaskawić Antygony. Pycha wyrządziła szkody szybciej, niż król się opamiętał. Zatoczyła również śmiertelny krąg, rozlewając się na wszystkich wokoło.   Cóż więc można powiedzieć ostatecznie o pojmowaniu tragizmu ludzkiego losu przez Greków? Z pewnością był on rozumiany jako rzecz nieunikniona. Można było ściągnąć go na siebie niczym Kreon lub zostać nim przeklętym jeszcze przed narodzinami. Nie było jednak ucieczki, cierpienie rozumiano jako integralną część życia.Obie tragedie ukazują również jeszcze jedno spojrzenie na ludzką niedolę. Sofokles zdaje się wyrażać pogląd, jakoby człowiek powinien akceptować swój los. Edyp próbował przed nim uciec, ten dopadł go jednak samoistnie. Kreon zaś nie akceptował praw rządzących życiem, przez co ściągnął na siebie tragiczny los. Obaj cierpieli, choć jeden w wyniku niepogodzenia z losem, drugi zaś zmuszony do jego zaakceptowania. Tak bowiem Grecy widzieli los człowieka, jako przeplatany z boleścią, którą można jedynie zaakceptować.     \n\n\n\n\n\n\n\n\n\n"
            }
        ]
    },
    {
        "tytul": "„Legenda o świętym Aleksym” (fragmenty)",
        "opracowania": [
            {
                "pytanie": "15. Człowiek średniowieczny wobec życia i śmierci. Omów zagadnienie na podstawie znanych Ci fragmentów „Legendy o świętym Aleksym”. W swojej odpowiedzi uwzględnij również wybrany kontekst.",
                "opracowanie": "\n\n   „Legenda o świętym Aleksym” reprezentuje tak zwaną literaturę hagiograficzną. Ten rozpowszechniony w średniowieczu gatunek prezentował wyidealizowane postawy konkretnych grup społecznych: świętych, rycerzy, chłopów, władców. Miał przez to wydźwięk moralizatorski, ale też doskonale ukazywał rozumienie przez ludzi średniowieczna otaczającego ich świata i ich samych. W wypadku „Legendy o świętym Aleksym” mamy do czynienia z tekstem ukazującym postawę idealnego ascety — człowieka, który wyrzeka się doczesności na rzecz zaskarbienia sobie wieczności po prawicy Boga. Mówi to nam wiele nie tylko o religijności tamtych ludzi, ale przede wszystkim o ich postrzeganiu życia.Aleksy, mimo iż pochodzi z rodziny ludzi dobrych i pobożnych, nie widzi w tym możliwości zyskania w oczach Stwórcy. Jako rzymski patrycjusz ma bowiem wszystko — młodą żonę, poważanie oraz majątek. Tymczasem dla niego są to rzeczy przemijalne, niewarte zachodu. Na horyzoncie zaś ma możliwość zmartwychwstania, o ile tylko zaskarbi ją sobie u Boga. Dlatego właśnie porzuca wszystko, co miał i bez najmniejszej skargi zostaje żebrakiem. Człowiek średniowiecza postrzegał życie jako wędrówkę ku Niebu, płaszczyznę zapracowania na zbawienie. Nie było ono wiec dobrem samym w sobie, jak je dzisiaj postrzegamy. Miało swój konkretny cel, a na dodatek stanowiło tylko chwilę. Dostrzegamy tutaj ważny w późniejszych wiekach motyw vanitas — marności.   Dla średniowiecznego człowieka wielkie bogactwo nawet jeżeli służyło dobru, można było poświęcić dla jeszcze większego skarbu, jakim była świętość. Wszystko miało kierować się ku temu, mieć swój cel w wieczności. Istotne było tu też naśladowanie Chrystusa, szczególnie w wymiarze jego cierpienia. Nie należy jednak przy tym sądzić, jak próbują czasami wmawiać nam nieprzychylni Kościołowi ludzie, że średniowiecze to czas apoteozy cierpienia. Umartwienie było jedynie drogą, a nie celem samym w sobie. Dodatkowo ścieżka ta nie była dla każdego. Święty Aleksy wcale nie potępia swojego ojca za bogactwo, a sam utwór podkreśla jego pobożność i hojność. Święty nie wymaga też od własnej żony ubóstwa, a jedynie cnotliwego życia oraz wspomagania biednych majątkiem. Widzimy więc wyraźnie, że średniowiecze było Teocentryczne — ukierunkowane na Boga i świętość, nie cierpienie. Chodziło o to, by żyć tak, aby zasłużyć sobie na zmartwychwstanie.Śmierć stanowi przerażający aspekt naszego istnienia. Jest niczym brama prowadząca w nieznane, ostatnia przygoda o mrożącym krew wymiarze. Zawsze baliśmy się śmierci jako ludzkość, dzisiaj wręcz traktujemy ją jako coś nienaturalnego. Podejście ludzi średniowiecza do kwestii końca było o wiele bardziej naturalne, wręcz prozaiczne. Nadal wynikało ono z ich religijności, musimy jednak pamiętać o specyfice okresu. Życie nawet najwyżej usytuowanego człowieka było wtedy bardzo trudne i relatywnie krótkie. Dzieci umierały z nieznanych powodów, a pozornie zdrowi bliscy potrafili nie obudzić się po nocy. Jeżeli przypomnimy sobie plagi nawiedzające kontynent pod koniec tego okresu, zrozumiemy swoistą „wrażliwość” średniowiecznego człowieka na to zjawisko. Było ono dla niego powszechne, a więc naturalne. Nie było rzecz jasna mniej przerażające, byt nigdy nie dąży do niebytu, jednak takie rozumienie pozwalało łatwiej się z nim oswoić.    Dobrze widać to w „Rozmowie mistrza Polikarpa ze Śmiercią”. Uczony pragnie poznać tajemnice Kostuchy, ostatecznie ulega jednak przerażeniu i myśli tylko jak uniknąć spotkania z nią. Śmierć jawi się tutaj jako ohydna, sarkastyczna istota, której ustępuje jedynie Bóg. Prędzej czy później dosięga wszystkich, szczególnie zaś ludzi grzesznych. W opisie mieszkańców Ziemi, których Śmierć zabierze ze sobą, dostrzegamy motyw danse macabre. To bardzo ciekawy element postrzegania tego zjawiska w średniowieczu, wyraża bowiem równość wszystkich stanów wobec nieuniknionego. Nie ma bogactwa, zasługi ani mądrości zdolnej wybawić od śmierci. Tym samym jawi się ona jako zła, przerażająca, ale też na swój sposób sprawiedliwa. To paradoks, którego współczesny człowiek nie potrafi lub nie chce zrozumieć.     \n\n\n   Przez propagandę oświeceniowych myślicieli, średniowiecze jawi się nam jako okres cywilizacyjnego regresu. Tymczasem ludzie tamtych czasów również mieli swoje poglądy, filozofie i przekonania — często o wiele bardziej naturalne niż nasze. Wynikały one z ich religijności, ale też specyfiki świata, w którym przyszło im żyć. Kruchość życia podkreślała potrzebę dążenia do Nieba. Było więc ono dla nich raczej środkiem do celu, niż dobrem najwyższym. Zarazem paradoksem jest, że wszechobecność śmierci pozwalała im akceptować tę przerażającą towarzyszkę naszego istnienia. Dostrzegali w niej koniec, wobec którego wszyscy są równi. Dzisiaj takie podejście byłoby z lekka kontrowersyjne. Zadajmy sobie jednak pytanie: czy ludzie widzący celowość w swoim istnieniu i akceptujący nieuniknione nie są, aby na pewno mądrzejsi od miotających się poprzez życie „oświeconych” sybarytów XXI wieku?     \n\n\n\n\n\n\n\n\n\n"
            }
        ]
    },
    {
        "tytul": "„Rozmowa Mistrza Polikarpa ze Śmiercią” (fragmenty)",
        "opracowania": [
            {
                "pytanie": "16. Motyw tańca śmierci. Omów zagadnienie na podstawie znanych Ci fragmentów „Rozmowy Mistrza Polikarpa ze Śmiercią”. W swojej odpowiedzi uwzględnij również wybrany kontekst.",
                "opracowanie": "\n\ndanse macabre   Dialog „Rozmowa Mistrza Polikarpa ze Śmiercią” to średniowieczny moralitet, czyli dzieło mające funkcje moralizującą dydaktyczną. Opiewa rozmowę między wielkim i sławnym uczonym Polikarpem a samą Śmiercią. Mistrz modlił się żarliwie do Boga o możliwość tego spotkania, ponieważ pragnął poznać tajemnice ostatecznego końca ludzkiego życia. Interesowały go sposoby jego uniknięcia, choć ostatecznie wyciągnął z rozmowy zupełnie inną naukę. Po prawdzie Mistrz Polikarp nie był nawet gotowy na samo spotkanie. Gdy Kostucha ukazuje mu się w spersonifikowanej, ohydnej formie, mędrzec mdleje. Gnijące zwłoki z kosą w ręku wyśmiewają ten strach u człowieka, któremu koniec nie był jeszcze pisany.Dostrzec tu można elementy humorystyczne, a dokładnie groteskę — tak istotną dla całego tańca śmierci. Po opanowaniu się Polikarp zadaje kolejne pytania swojej rozmówczyni. Zdradza mu ona, że nie istnieje sposób na uniknięcie jej kosy. Nie ustrzeże od niej ani bogactwo, ani wiedza, ani wiek. Umrą wszyscy, choć szczególnie swojego losu powinni obawiać się grzesznicy, ponieważ Śmierć ma w źle szczególne upodobanie. Zrodziła się bowiem z grzechu pierworodnego i będzie im towarzyszyć aż do Sądu Ostatecznego. W utworze występuje jednak jako nauczycielka, moralizatorka. Przestrzega bowiem Polikarpa, by nie prowadził nieprawego życia. Aby nie zostać potępionym, należy żyć zgodnie z przykazaniami Boga. Wszyscy bowiem zginą, a potem odpowiedzą za swoje grzechy.   Motyw tańca śmierci zrealizowany zostaje tutaj poprzez kolejne wyliczenia ludzi, którzy podlegają władzy Kostuchy. Rozmówczyni Polikarpa groteskowo wymienia ludzi ze wszystkimi ich przywarami, zaznaczając tym samym potrzebę walki z grzechem. Podkreśla, że zarówno biedni jak i bogaci położą głowę pod jej kosę. Tym samym zrównuje ich wobec przeznaczenia i zasad społecznych. Obok funkcji religijnej są do podstawowe cele motywu tańca śmierci. Poprzez swoją groteskową formę przypominał on ludziom, że wszyscy są śmiertelni i równi wobec śmierci. Dlatego muszą przestrzegać przykazań Boga, ponieważ nie ma możliwości uniknięcia odpowiedzenia za swoje czyny. Ohydny wygląd Kostuchy ma zaś kierować myśli człowieka ku rzeczom nieśmiertelnym, niebiańskim. Ciało bowiem przemija, jest marnością — vanitas.Choć motyw danse macabre związany jest przede wszystkim z okresem średniowiecza, nadal można go spotkać w wielu dziełach kultury. Jednym z bardziej rozpoznawalnych pozostaje film Ingmara Bergmana „Siódma pieczęć”. To niezwykle interesujące dzieło stanowi płaszczyznę do rozważań reżysera nad egzystencjalnymi pytaniami o sens życia oraz istnienia Boga. Tym samym Bergman rozszerzył pierwotne rozumienia tańca śmierci, czyniąc z symbolu nieuniknionego końca dowód na uniwersalność poszukiwań sensu istnienia.    W filmie stykają się ze sobą refleksyjność rycerza Antoniusa i materializm Jonsa. Obaj stają wobec brutalnego, przepełnionego strachem świata — miejsca budzącego rozczarowanie i pytania. Chociaż ich podejścia są zupełnie inne, ostatecznie łączy ich wspólny koniec. Antonius wchodzi z nieuniknionym w niebezpieczny związek, nawiązuje grę o własne życie. Nie widzi już jego sensu, nadal jednak nie potrafi też pogodzić się z jego końcem. Boi się pustki, braku celu i nadrzędnych pryncypiów kierujących naszym losem. Odczuwa samotność egzystencji. Jons z kolei żyje dniem dzisiejszym, postrzega świat, jakim jest. Brzydzi się zarazem tym chaotycznym miejscem, gdzie ludzi strachem przymusza się do moralności, a szczęście stanowi jedynie chwilową aberrację wobec wszechogarniającego bólu. Śmierć powiedzie ich jednak w swoim korowodzie, niezależnie od przemyśleń czy odkrytych prawd. W średniowieczu taniec śmierci oddawał równość wszystkich wobec nieuniknionego, u Bergmana zaś wszyscy jesteśmy równi wobec poczucia pustki egzystencjalnej. Marność nabiera tu wręcz intelektualnego znaczenia. Wszyscy stajemy się równi wobec irracjonalności życia, której musimy stawić czoło.     \n\n\n   Człowiek od zawsze bał się śmierci. Ta największa tajemnica życia stanowiła dla nas również inspirację do rozważań nad sensem istnienia. Motyw tańca śmierci wyraża mądrość, którą czerpaliśmy z własnej śmiertelności. Poprzez groteskowy obraz Kostuchy prowadzących w korowodzie biednych i bogatych, młodych wespół ze starymi oraz pięknych z brzydkimi wyraziliśmy równość naszej natury. Wszyscy bowiem podlegamy temu samemu przeznaczeniu, niemożliwemu do uniknięcia. Ten uniwersalizm natury przekłada się na transcendentny wymiar moralności, narzuconej przez Boga. Nie ma ratunku przed śmiercią, a więc nie ma również ucieczki od odpowiedzenia za swoje czyny. Taniec śmierci wyraża również nasze wewnętrzne zawiedzenie nad przemijalnością świata. Obrzydłe postaci kościotrupów przedstawiają obrzydzenie entropią zaklętą we wszystkich rzeczach. Złączenie w przerażającym tańcu powolnego przemijania, zastanawiamy się nad sensem tej ulotnej egzystencji. O ile jednak nasi średniowieczni przodkowie potrafili wskazać cel kruchego bytu, my często go gubimy. Zapatrzeni w taniec śmierci, pytamy ją o odpowiedzi, których w żaden sposób nie może udzielić.     \n\n\n\n\n\n\nznanych Ci fragmentów Legendy o świętym Aleksym. W swojej odpowiedzi uwzględnij\nrównież wybrany kontekst.\n\n\n\n"
            }
        ]
    },
    {
        "tytul": "„Kwiatki świętego Franciszka z Asyżu” (fragmenty)",
        "opracowania": [
            {
                "pytanie": "17. Franciszkańska idea umiłowania natury. Omów zagadnienie na podstawie znanych Ci fragmentów „Kwiatków świętego Franciszka z Asyżu”. W swojej odpowiedzi uwzględnij również wybrany kontekst.",
                "opracowanie": "\n\n   Franciszkanizm kochał naturę jako dzieło Ojca, odnajdując do niej przez to więź, braterstwo dzieci Bożych. Można wręcz powiedzieć, że wyrażał on zachwyt nad dziełem stworzenia. Doskonale widać to w „Kwiatkach św. Franciszka” - anonimowym dziele o życiu świętego. Podejście Biedaczyny odcisnęło jednak duże piętno na Kościele i obecne jest pośród wiernych do dzisiaj. Przykładem może być wiersz księdza Jana Twardowskiego „Mrówko ważko biedronko”. Na postawie tych dwóch dzieł, w poniższej pracy zostanie przybliżona idea franciszkańskiego umiłowania natury.Z Kwiatków św. Franciszka wylania się obraz Biedaczyny jako świętego nowego rodzaju. Wcześniej ludzie poświęcający się Bogu byli ascetami pokroju św. Aleksego. Oddaleni od ludzi, umartwiali się, porzucając tym samym doczesne życie na rzecz wieczności. Franciszek z Asyżu również pragnie oddać się Bożej miłości. W poszukiwaniu tej mistycznej relacji nie porzuca jednak doczesności. Oczywiście, prostota oraz ubóstwo stanowią ważny element jego postawy. Niemniej Franciszek kocha ludzi i wszystko, co go otacza. Wychodzi do nich, pragnie pomagać im oraz radować się wspólnie darami Stwórcy. Właśnie to podejście do Boga jako Stworzyciela wszystkiego powoduje, że Franciszek inaczej postrzega otaczający go świat. Nie jest on dla niego siedliskiem zła, a miejscem, którym człowiek został obdarowany. Istnienie wszystkiego to dowód miłości Ojca do swoich dzieci.   Jeżeli zaś Bóg jest właśnie Ojcem, a człowiek to stworzenie, stanowi to braterską więź ze wszechrzeczą. Dla prostego człowieka średniowiecza ograniczała się ona do otoczenia, a więc przyrody. Franciszek czuje z nią więź ze względu na pochodzenie od tego samego Stwórcy. Doskonale wyraża to w „Kwiatkach św. Franciszka” zwracanie się do wilka z Gubbio „bracie wilku”. Pokazuje to niezwykle osobistą relację z przyrodą, prawdziwe poczucie zespolenia. Przypomina to wręcz pewne filozofie dalekiego wschodu, z tą różnicą, iż centrum uwielbienia przyrody jest dla Franciszka Bóg.Miłość, jaką okazuje dla zwierząt, jest emanacją więzi ze Stwórcą. Uważa on Boga a ojca, a więc wszystkie Jego dzieła są braćmi Franciszka. Tworzy to istotną z punktu widzenia wiary hierarchię wartości, gdzie jednak człowiek nie czuje się lepszy od innych stworzeń. Mając bowiem ten sam Początek, stanowi jedność z przyrodą. Całość ta istnieje zarazem w idealnej harmonii, gdzie ma swoje miejsce. Ptaki słuchające kazania św. Franciszka wyrażają tę ideę. Tak samo z turkawkami, które Biedaczyna napomina, że nie mogą dawać się łatwo łapać ludziom. Ich celem jest bowiem życie i rozmnażanie się na chwałę Pana. Pomoc człowieka przy budowie gniazda i późniejsze przywiązanie turkawek do braciszków pokazuje, że to braterstwo wszelkiego stworzenia jest możliwe. Nie jest zarazem naiwne, gdyż Franciszek nie gani chłopca za ich złapanie. Wszyscy bracia mają swoje miejsce w stworzeniu, ale to nie umniejsza ich miłości do siebie.    Pewne echa myśli franciszkańskiej odnajdujemy również w wierszu księdza Jana Twardowskiego „Mrówko ważko biedronko”. Podmiot liryczny zwraca się do niewielkich owadów, podkreślając ulotność i pozorną błahość ich egzystencji. Mrówka pędzi krótki żywot, dla ćmy zwęża się on do drogi między lampami, a ważka jest wesoło wszystkim obojętna. W pewnym momencie jednak przeżywa dzięki nim refleksję nad własnym życiem. Pomimo różnicy wielkości oraz skali oddziaływania na rzeczywistość, czuje się mały wobec ogromu stworzenia. Efemeryczny owad i wielki człowiek są w istocie równie ważni, a raczej równie niewielcy. Owad jest wręcz nawet lepszy, ponieważ pędzi swoje życie radośnie i może być źródłem kontemplacji. Człowiek zaś nic nie rozumie i ciągle musi zmagać się z pokusą pychy.Ksiądz Twardowski dokonuje w swoim wierszu franciszkańskiego odnalezienia człowieka jako elementu stworzenia. Rzecz jasna ma on swoje miejsce i powagę, jednak istnieje w próżni. Niewielki owad również jest dziełem Boga, a przy tym równie malutkim wobec Stwórcy co podmiot liryczny. To właśnie w podkreśleniu tej efemeryczności owada i przyrównaniu jej do losu człowieka zawiera się franciszkańskie braterstwo. Ksiądz Twardowski zdaje się mówić, że wszystko jest w swojej istocie malutkie i nieco zagubione wobec wielkości swojego Stwórcy. Tym samym wszystko ma ze sobą coś wspólnego, może się ze sobą utożsamić. Człowiek i owad to dwa elementy tego samego dzieła stworzenia.     \n\n\n   Człowiek pod względem biologicznym należ do królestwa zwierząt. Biorąc jednak pod uwagę jego wysoki iloraz inteligencji oraz duchowość, nie należy się dziwić odwiecznemu dystansowaniu naszego gatunku od innych. Potrafimy kontrolować otaczające nas środowisko, stając się tym samym niezależni od wielu jego czynników. Na swój sposób opanowaliśmy nawet zasady doboru naturalnego, lecząc wiele ze śmiertelnych chorób. W kręgu kultury chrześcijańskiej doprowadziliśmy swoją „wyjątkowość” do tego stopnia, że zmonopolizowaliśmy dla potrzeb swojego gatunku Boga.Rzecz jasna nie ulega wątpliwości religijne pojęcie dziecięctwa Bożego, wynikające z ofiary Chrystusa. Niemniej, zapominamy przy tym, ze nie jesteśmy jedynym stworzeniem. Otaczająca nas rzeczywistość, a w szczególności przyroda, również ma tego samego Stwórcę. Tym samym stanowimy z nią niejako braterstwo i winniśmy mu miłość, jako „braciom mniejszym”. Święty Franciszek z Asyżu jako pierwszy zauważył tą niezwykle ważną mądrość, wynikającą z ojcowskiej miłości Boga. Umiłowanie przyrody to efekt promieniowania tej zależności od Stwórcy na stworzenie. Niezwykle ważne dla historii zachodniego intelektualizmu, do dzisiaj ma wpływ na nasz sposób myślenia. Najlepiej obrazuje to ogłoszenie św. Franciszka patronem wszystkich tych, którzy pracują ze zwierzętami.     \n\n\n\n\n\n\n\n\n\n"
            }
        ]
    },
    {
        "tytul": "„Pieśń o Rolandzie” (fragmenty)",
        "opracowania": [
            {
                "pytanie": "18. Średniowieczny etos rycerski. Omów zagadnienie na podstawie znanych Ci fragmentów „Pieśni o Rolandzie”. W swojej odpowiedzi uwzględnij również wybrany kontekst.",
                "opracowanie": "\n\n   „Pieśń o Rolandzie” to przedstawiciel specyficznego rodzaju poezji epickiej, zwanej jako „chanson de geste” (pieśń o czynach). Sławione przez francuskich trubadurów czyny wielkich rycerzy miały bawić, ale też inspirować nobilów do kultywowania szlachetnych wzorców zachowań. Ta konkretna pieśń opiewa dzielną walkę i śmierć siostrzeńca Karola Wielkiego Rolanda przeciwko Saracenom, podczas wyprawy cesarza do Andaluzji (obecnej Hiszpanii). Roland przedstawiony tam jest jako ideał rycerza, szlachcic uosabiający wszystkie osiem cnót swojego stanu.Możemy więc zaobserwować wierność rozumianą jako dochowanie przysięgi swojemu seniorowi i nieopuszczenie przyjaciół. Roland ginie podczas staży tylnej wojsk Karola Wielkiego, zawsze jest też dolny służyć radą swojemu władcy. Podczas sceny śmierci rycerza spogląda on ku Francji — ojczyźnie, której również pozostanie na zawsze wierny. Pobożność Rolanda również nie ulega wątpliwości. Widzimy ją na wielu poziomach, szczególnie w powodzie wyprawy Karola Wielkiego. Rycerz był bowiem przede wszystkim obrońcą wiary chrześcijańskiej, co zobowiązywało do walki z niewiernymi. Scena narady parów Karola Wielkiego ukazuje, że rycerz musiał być również człowiekiem roztropnym. Ponadto Roland, kiedy już pewien jest swojej śmierci z rąk Saracenów, ostrzega dęciem w róg swojego władcę. Wcześniej bowiem nie chciał tego robić ze względu na chwałę i honor. Jego towarzysz Oliwer gani jednak takie zachowanie, właśnie jako nieroztropne. Trochę trudno jest znaleźć dowody dworności Rolanda na polu bitwy. Człowiek ten był bowiem nieco szorstki w obyciu. Z pewnością jednak odnajdywał się na dworze Karola Wielkiego, skoro należał do jego najbardziej zaufanych rycerzy. Jeżeli zaś chodzi o hojność, ją również trudno okazać na polu walki. Jednak jeżeli zrozumiemy ją też jako rodzaj miłosierdzia, możemy zauważyć, że Karol Wielki pragnie oszczędzić Marsyla, jeżeli ten przyjmie chrzest. Roland i inni parowie nie oponują, co można rozumieć jako pochwalanie takiej formy hojności. Uczciwości z kolei nie można Rolandowi odmówić. To człowiek prostolinijny, mówi zawsze to, co myśli. Jego zwada z Galeonem i szybkie żołnierskie słowa odpowiedzi na zarzuty drugiego rycerza dowodzą czystych intencji wojownika. Roland, chociaż może uchodzić za nieco aroganckiego względem Genelona, w rzeczywistości nawet jemu okazuje swoisty szacunek wojownika. To zaś pokazuje, że uznanie innych również stanowi dla niego ważną część etosu rycerskiego.   Siostrzeniec Karla Wielkiego jest jednak postacią wyidealizowaną, przez co nieco niemiarodajną. Aby dobrze przedstawić wcielanie w życie i rozumienie ideałów etosu rycerskiego, należy znaleźć bohatera nieco mniej nieskazitelnego. Doskonały będzie w tej roli Tristan — kochanek Izoldy, ale też wzór do naśladowania. Możemy na jego przykładzie bez problemu pokazać każdą z ośmiu cnót rycerza: pobożność okazywaną w sposobie wyrażania, roztropność miłosnych schadzek, dworność, z jaką pełnił funkcje na dworze króla Marka, hojność okazywaną Izoldzie i uznanie nawet wobec wrogów. Niemniej problemem może być uczciwość i wierność. Rzecz jasna chodzi tu o jego miłość do Izoldy — związek zakazany, noszący wszelkie znamiona zdrady.     \n\n\n   Powiedzenie, że Tristan nadużywa zaufania króla Marka to wręcz mało powiedziane. Niemniej musimy pamiętać o specyfice średniowiecznego myślenia i samego pochodzenia tego uczucia. Ludzie uważali wtedy, że każda prawdziwa miłość pochodzi od Boga, a więc jest dobra. Uczucie Tristana i Izoldy nie jest też ich winą, a wynikiem działania napoju magicznego. Kochankowie nie mogą więc mu się oprzeć, co niejako ich usprawiedliwia. Poza tym jednak Tristan jest wierny swojemu wasalowi, a uczciwość zmusza go do unikania swojej ukochanej. Cierpi więc, próbując z całych sił pozostać wierny zasadom etosu rycerskiego. Nie może jednak pozostać tak nieskazitelny jak Roland, co jednak ma wręcz odwrotny skutek — pokazuje jak szlachetną i pełną wyrzeczeń drogę stanowiła dola rycerza.Rycerz to przede wszystkim wartości, dopiero potem zbroja. Jest to więc droga, sposób życia i rozumienia świata. Etos wyznacza kierunek podążania tą ścieżką, rozwijania na niej. Nie musi to oznaczać od razu bycia ideałem pokroju Rolanda. Wszystkim zdarzają się przecież problemy, potknięcia i słabości. Rycerz, który kieruje się etosem, będzie się jednak starał o powrót na tę ścieżkę. Zachowanie takie dzisiaj może uchodzić za bezkompromisowe, wręcz niedostające do współczesności. Niemniej w dobie zaprzeczenia jakichkolwiek zasad oraz wymagań co do siebie, etos rycerski jawi się zarazem jako bardzo dobry wyznacznik postępowania. Być może warto wrócić do rycerskości, oznaczającej kiedyś po prostu szlachetne podejście do innych.     \n\n\n\n\n\n\n\n\n\n"
            }
        ]
    },
    {
        "tytul": "Gall Anonim, „Kronika polska” (fragmenty)",
        "opracowania": [
            {
                "pytanie": "19. Jaki obraz idealnego rycerza i władcy ukazuje utwór literacki? Omów zagadnienie na podstawie znanych Ci fragmentów „Kroniki polskiej” Galla Anonima. W swojej odpowiedzi uwzględnij również wybrany kontekst.",
                "opracowanie": "\n\nPieśń o Rolandzie   Napisana przez Galla Anonima Kronika polska sławi jej władców od tych legendarnych, aż po czasy Bolesława Krzywoustego. Dodatkowo stanowi panegiryk - utwór pochwalny na cześć opisywanej osoby. Z tego względu należy podochodzić z pewną dozą sceptycyzmu do przedstawionych tam charakterystyk Piastów, niemniej idealnie nadaje się ona do wyłonienia obrazu średniowiecznego idealnego władcy. Jeżeli bowiem Gall Anonim chciał pochwalić ród Piastów, przyrównać ich musiał do obrazu uznawanego przez średniowieczną Europę za ideał. Ten zaś opiewał chrześcijańskiego króla, człowieka postępującego zgodnie z zasadami cnoty rycerskiej.Widzimy to doskonale na przykładzie Bolesława Chrobrego. Autor opisuje wypełnianie przez tego władcę wszystkich ośmiu spośród cnót rycerza. Mamy więc wierność, którą uosabia dbałość o dobrostan Polski i jej mieszkańców. Pobożność Galla Anonim podkreśla, opisując, jak Bolesław Chrobry zakłada kościoły na podbitych ziemiach pogan, wykupuje od Prusów ciało św. Wojciecha, czy chociażby z szacunkiem traktuje dostojników kościelnych. Męstwem wykazuje się zaś Chrobry w momentach obrony kraju przed Rusinami lub najazdu na ich ziemię. Łączy go to szczególnie z ideałem rycerza średniowiecznego, który wszak musi być też człowiekiem doskonale władającym orężem. Roztropność Bolesława przenosi się na traktowanie rad swojej żony z należytą powagą, godną słów osoby o przenikliwym intelekcie.   Dworność to cecha, którą Gall Anonim dostrzega u Chrobrego podczas słynnego Zjazdu Gnieźnieńskiego. Władca dopiero co ochrzczonego kraju z wielką pompą i piękną oprawą gości u siebie Cesarza Ottona, nie urągając mu przy tym żadnym z elementów etykiety. Świadczy to o obyciu Chrobrego, a przynajmniej umiejętnościach dyplomatycznego zachowania. Idzie to poniekąd w parze z uznaniem innych, dodatkowo wzmocnione przez szacunek dla zasłużonych w boju rycerzy. Hojność Bolesława podkreśla Anonim nawet kilkukrotnie. Polega ona na rozdawaniu wielu darów oraz wyprawianiu uczt, zawsze jednak na koszt własny - nie zaś goszczącego go grodu. Uczciwość przejawia zaś Chrobry na sądach - nigdy nie podejmując ich pochopnie ani ze stronniczym spoglądaniem na urodzenie którejś ze stron.Pożądanie takiego ideału władcy u chrześcijan podkreślają słowa Galla Anonima o dobrobycie, jakiego Polska zażywała podczas królowania Bolesława Chrobrego. Dosłownie autor nazywa ten okres \"złotym wiekiem\", który przeminął razem ze śmiercią wielkiego monarchy.    Pieśń o Rolandzie do typowy przykład chanson de geste - pieśni o czynach, sławiącej dokonania rycerzy. Oprócz dawania rozrywki, te wykonywane przez wędrownych trubadurów utwory miały jeszcze za zadanie opiewać pewien model chrześcijańskiego wojownika. Stanowiły więc swoisty element wychowawczy stanu rycerskiego, ukazując wzory do naśladowania. Roland to najbardziej znany bohater pieśni o czynach, którego za swojego \"idola\" obrały sobie całe pokolenia rycerzy.     \n\n\n   Bratanek Karola wielkiego spełniał wszystkie osiem cnót do tego stopnia, że umarł nawet zgodnie z wytycznymi ars moriendi - sztuki dobrego umierania. Oczywiście, w przeciwieństwie do Bolesława Chrobrego, te same cnoty realizował bardziej na polu bitwy niż pośród rady królewskiej. Niemniej są to nadal te same wytyczne. Jedyne czego można Rolandowi poskąpić to roztropności. Zdaje się bowiem niezwykle porywczy i łasy na chwałę. Niemniej podczas rady u Karola Wielkiego powściąga gniew za obrazę, nie chcąc przerywać ważnego zebrania. Widać więc, że nawet tak buńczuczny bohater, jak on spełnia wszystkie warunki idealnego rycerza.Chrześcijański monarcha i chrześcijański rycerz mieli te same cnoty, realizowali je jedynie na innych płaszczyznach. Władca miał bowiem inne obowiązki od wojownika, jednak niezmiennie identyczny kodeks moralny. Wynikało to ze wspólnego podłoża ideału obu tych stanów - chrześcijaństwa. Średniowiecze zostało ukształtowane przez religię osiadłą na glebie starożytnej wiedzy, dlatego ostatecznie wszystko znajdowało swój początek właśnie tam. Łacińska idea cywilizacji głosiła, że każdy człowiek musi się stosować do identycznych zasad moralnych, dlatego nie ma różnicy między rycerzem a monarchą w podstawie ich działania. Niemniej, to tylko obraz wyidealizowany. Jak wiemy, z jego realizacją bywało różnie.     \n\n\n\n\n\n\n\n\n\n"
            }
        ]
    },
    {
        "tytul": "Dante Alighieri, „Boska Komedia” (fragmenty)",
        "opracowania": [
            {
                "pytanie": "20. Literacki obraz piekła. Omów zagadnienie na podstawie znanych Ci fragmentów „Boskiej Komedii” Dantego Alighieri. W swojej odpowiedzi uwzględnij również wybrany kontekst.",
                "opracowanie": "\n\n   Średniowiecze szczególnie upodobało sobie nauczanie o Piekle, widząc w obrazach męki naukę moralną dla grzeszników. Nie ma zaś popularniejszego opisu Piekła niż słynna Boska Komedia Dantego Alighieri. To dzieło schyłku średniowiecza stanowi zarazem ukoronowanie literatury epoki i doskonały przykład Piekła jako motywu literackiego. Widać tutaj bowiem wszystkie ponadczasowe elementy obrazu Inferna, jakie pojawiać się będą pod różnymi postaciami w innych dziełach literackich.Piekło rozumiane w znaczeniu chrześcijańskim obrazowane jest jako miejsce przebywania Szatana. Pierwszy pośród aniołów, które sprzeniewierzyły się Bogu, przywódca niebiańskiego buntu i pierwszy pośród swoich. Znany jest pod wieloma imionami, Biblia określa go mianem Nieprzyjaciela. Podczas wielkiej batalii w Niebie zostaje on z niego strącony. Po swym Upadku zostaje mu wyznaczone miejsce przebywania, zwane właśnie Piekłem. Dante wykorzystuje ten opis dosłownie, tworząc swoją wizję Inferno.   W Boskiej Komedii jest ono bowiem ogromnym kraterem, na którego dnie przebywa Lucyfer, bestia o trzech paszczach zastygła w lodzie. Lucyfer jest diabłem najczęściej kojarzonym z Szatanem (jest to bowiem miano, nie imię demona. Oznacza dosłownie Oskarżyciela), dlatego też spoczywa na dnie Piekła. Wygląd krateru zawdzięcza zaś interpretacji Upadku z Nieba. Jeżeli bowiem upadłe anioły zostały strącone z firmamentu, musiały uderzyć o ziemię i wyżłobić ogromny lej.Trzeba przyznać, że Mistrz Dante wykazał się tutaj niezwykle interesującą interpretacją formy, łącząc ją zarazem z dawniejszymi wyobrażeniami. Piekło jest tutaj bowiem miejscem podziemnym, co autor tłumaczy jako krater. Podziemna kraina piekielna nie jest związana z doktryną chrześcijańską, a wyobrażeniem powszechnym. Zapożyczono ja z wyobrażeń Hadesu oraz Szeolu. Stanowi więc swego rodzaju potworne, głębokie miejsce uwięzienia upadłych aniołów, głównie zaś Szatana.    Piekło w literaturze europejskiej kieruje się zawsze wyznacznikiem chrześcijańskim. Powodem tego jest kształtowanie kultury Starego Kontynentu przez tę religię i znaczenie elementu kary za grzechy w teologii. Dlatego też literatura obrazuje piekło tak, jak wielokrotnie zostało ono określone na łamach Biblii. Jest to miejsce przebywania grzeszników, pozbawione Boga i pełne cierpienia.Jeżeli chodzi o sam akt kary grzeszników, kwestie są dosyć podzielone. Pismo Święte nie precyzuje bowiem cierpień duszy grzesznych, określając je jedynie mianem \"płaczu i zgrzytania zębów\". Niemniej literatura z lubością kreśli już obrazy losu tam przebywających. Po raz kolejny należy podkreślić, że opisy te są uzależnione od epoki, w której zostały sporządzone.    Boska Komedia odegrała znaczącą rolę w kształtowaniu późniejszych wyobrażeń losu skazanych na Piekło, tak samo, jak sama inspirowała się wcześniejszymi opisami. Dante kreśli obraz Kręgów Piekielnych, gdzie grzesznicy zesłani są na wymyślne męki. Są one zazwyczaj związane z ich przewinami. Gwałtownicy topią się w rzece płonącej krwi, kłamcy są zmieniani w węże przez wieczność. Motyw ten ma dwa podłoża. Pierwszym jest czerpanie inspiracji z opisu Hadesu, Grecy widzieli go bowiem podobnie, drugim jest zaś pojęcie sprawiedliwości. Dante widział zapewne sprawiedliwość jako karę odpowiadającą winie. Straszliwe cierpienia, jakie opisywał, są zaś efektem średniowiecznego pogardzenia ciałem oraz teologicznego przekonania o odstraszającej formie takich praktyk. Niemniej, Piekło poprzez wieki było miejscem zsyłki grzeszników. Czy literatura ujmowała ich cierpienia tam jako raczej duchowe, czy też groteskowo fizyczne, zawsze jednak coś z tym uwięzieniem było nie tak.     \n\n\n   Na bramach Inferno Dante umieścił potworny napis: \"Porzućcie wszelką nadzieję, którzy tu wchodzicie.\". To oto swoiste motto Piekła wyraża całkowicie jego ostateczny charakter, który przewija się poprzez wszystkie epoki literackie. Wymyślne tortury, którym poddawani są grzesznicy ani apokaliptyczny wygląd kolejnych Kręgów nie są najstraszniejszymi elementami Piekła. To właśnie brak nadziei stanowi o potworności tego miejsca, czy stanu ducha. Dante doskonale o tym wiedział, dlatego zmyślnie opisał bramy piekielnej otchłani tym mottem.Inferno zostało bowiem porzucone przez Boga, nie było tam więc zbawienia. Wątek ten przewijać się będzie już zawsze w obrazie tego miejsca. Wielu autorów pokusi się nawet o opisanie go jako podobnego światu ludzkiemu, a nawet piękniejszemu od niego. Zawsze jednak będzie to obraz ponury, bo pozbawiony nadziei. Nadzieją bowiem jest Bóg, który to miejsce dawno opuścił. Mistrz Dante w prosty, ale idealny sposób oddał grozę tego stanu jednym zdaniem.   Dziwna fascynacja zawsze towarzyszyła literackiemu przedstawieniu Piekła. Człowiek bardziej niż na motywie zbawienia i nagrody z jakiegoś powodu skupiał się na karze. Mistrz Dante starał się to wykorzystać, tworząc dzieło o funkcjach moralizatorskich. Trzeba jednak zawsze pamiętać, iż jego wizja jest oparta o pewne ludowe elementy i naleciałości starożytne, nie przedstawia zaś dogmatycznej prawdy. Stanowi zarazem wizję z kręgu kultury europejskiej. Piekło bowiem to szeroki temat, obejmujący więcej niż jedną religię i cywilizację. Obrazując go, należy więc mieć na uwadze wszystkie te elementy, łącznie z epoką powstania omawianego dzieła. Pewne zaś i transcendentne jest to, że powstanie jeszcze wiele obrazów literackich tego miejsca. Człowiek bowiem zawsze lęka się, co jest po drugiej stronie śmierci. Szczególnie jeżeli może być to nieprzyjemne i wieczne.     \n\n\n\n\n\n\n\n\n\n"
            }
        ]
    },
    {
        "tytul": "Jan Kochanowski, „Odprawa posłów greckich”",
        "opracowania": [
            {
                "pytanie": "21. Literacka przestroga przed moralnym upadkiem państwa. Omów zagadnienie na podstawie „Odprawy posłów greckich” Jana Kochanowskiego. W swojej odpowiedzi uwzględnij również wybrany kontekst.",
                "opracowanie": "\n\n Odprawa posłów greckich Kazania sejmoweŚwiat zepsuty   Dramat Jana Kochanowskiego Odprawa posłów greckich opiewa jedną mitologicznych opowieści składających się na historię wojny trojańskiej. Ilion debatuje w niej nad oddaniem greckim posłom Heleny - królowej Sparty porwanej przez księcia Parysa. Kochanowski nie czyni jednak głównym zagadnieniem dramatu miłości tej pary, a zastanawia się raczej nad miejscem moralności w życiu społecznym.Parys przekupstwem oraz pokrętną wykładnią przekonuje większość trojan do pozostawienia Heleny w mieście, tym samym przedkładając prywatę ponad dobro ogółu. Argumentując swoje zachowanie, wynosi wcześniejsze zatargi z Achajami, którym jednak winne było zachowanie władców Troi. Zachowuje się więc w sposób samolubny i niemoralny, czego dodatkowo dowodzi również samo porwanie Heleny. Kochanowski wyraźnie ukazuje upadek obyczaju w grodzie Priama, opisując to słowami samego Odyseusza. Jego zdaniem młodzież trojańska, reprezentowana przez Parysa, jest pozbawiona rozumu. Mieszkańcy zaś dbają bardziej o rozdawane im pieniądze niż dobro państwa i sprawiedliwość. Prorokuje przy tym, że takie zachowanie sprowadzi na nich zgubę.   Jak wiemy z Iliady, Odyseusz ma tutaj całkowitą rację. Niezaprzeczalnie godne potępienia zachowanie Parysa oraz krótkowzroczne przekupstwo jego popleczników ostatecznie doprowadziło do upadku tego potężnego miasta. Ostatnie słowa sztuki świadczą przy tym, że Kochanowski chciał ostrzec polaków przed podobnym postępowaniem, mgliście nawiązuje tam bowiem do współczesnych sobie wydarzeń politycznych.Ksiądz Piotr Skarga nie ukrywał już swojej nauki za pozorem mitologii. Otwarcie napisał w swoich Kazaniach sejmowych o niebezpieczeństwach wiszących nad Rzeczpospolitą. Wśród wielu wymienionych przez niego przyczyn słabości państwa wymienia on między innymi brak poszanowania dla prawa, chciwość i źle pojętą wolność. Wszystkie one składają się na szlachecką anarchię, stawiającą interes własny ponad interesem narodowym.    Skarga analizuje te wypaczenia w duchu moralności katolickiej, wyraźnie dostrzegając w nich zaczyn niszczycielski. Stoi więc na stanowisku, że państwo musi być oparte na moralności, której strażnikiem jest religia. Samowola szlachty wnika z przekraczania zasad ogólnie przyjętych w chrześcijaństwie, takich jak pokora i miłość bliźniego. Doprowadza to do osłabienia wspólnoty, co powoduje anarchię. Moralność katolicka jest wiec dla Skargi fundamentem siły Polski, a upadek obyczaju początkiem końca państwa.     \n\n\n   Ignacy Krasicki doświadczył wyżej wspomnianego upadku, miał więc w jego temacie sporo do powiedzenia. Swoje przemyślenia umieścił między innymi w satyrze Świat zepsuty. Książę poetów polskich opisuje w niej korowód bezeceństw, których dopuszcza się współczesne mu polskie społeczeństwo. Jest wśród nich m.in. brak skromności, rozpasanie młodzieży, kłamstwo i sprzedajność. Krasicki kończy swój wywód dosłownym ostrzeżeniem, że brak cnoty doprowadza społeczeństwa do ruiny. Wywodzi tę myśl z historii starożytnego Rzymu. Miał n wedle poety być silny, kiedy trzymał się zasad moralnych. Wraz z ich poluzowaniem, powoli upadał. Krasicki żył w czasach ogromnego kryzysu Rzeczpospolitej, w tym kryzysu społecznego. Jego wnioski były więc oparte na osobistej obserwacji i stanowiły ostrzeżenie przed dalszym pogłębieniem problemu już istniejącego.Państwo zwykliśmy rozumieć jako formę organizacji życia pewnej zbiorowości. Składa się na nią terytorium, system prawno-ustrojowy oraz narzędzia jego egzekucji. Państwo to jednak przede wszystkim jego mieszkańcy - ludzie połączeni ze sobą więzami społecznymi, kulturowymi i narodowymi. Wedle słów wielkiego polskiego historiozofa, profesora Feliksa Konecznego, każda taka zbiorowość u swojej podstawy ma zasady moralne. Jeżeli przyjęte przez nią pryncypia ulegną degradacji bądź wyparciu przez inną moralność, państwo w swoim pierwotnym kształcie zginie. Dlatego tak ważne jest zachowanie moralności na przestrzeni społecznej, ale również oparcie o nią prawa. Stanowi ona bowiem ucieleśnienie ogólnoludzkiej tendencji do czynienia dobra, a wszystko, co prawdziwie trwałe można oprzeć tylko na dobru.     \n\n\n\n\n\n\n\n\n\n"
            },
            {
                "pytanie": "22. Różne oblicza miłości. Omów zagadnienie na podstawie „Odprawy posłów greckich” Jana Kochanowskiego. W swojej odpowiedzi uwzględnij również wybrany kontekst.",
                "opracowanie": "\n\nOdprawa posłów greckichPotop   Odprawa posłów greckich przedstawia sytuację w Troi tuż przed samymi wydarzeniami z Iliady. Książę Parys przekonuje mieszkańców grodu do pozostawienia Heleny w mieście, tym samym dając pretekst do rozpoczęcia wojny z Achajami. Chociaż Kochanowski nie czyni miłości głównym wątkiem swojego dramatu, dialogi postaci pozwalają uchylić rąbka tajemnicy co do jej wymiaru między Parysem i Heleną. Wynika z nich, że ma ona charakter niezwykle samolubny, wynikający raczej z porywu serca niż głębokiego uczucia. Oboje dopuścili się swoich czynów, nie patrząc na innych. Helena porzuciła córkę oraz męża, uciekając z kochankiem do jego ojczyzny, którą ten naraził swoim czynem na krwawy konflikt.Miłość ma tutaj więc niszczycielskie konsekwencje, zrodzone na kanwie samolubnego oblicza. Tragizm tej sytuacji zdaje się przy tym dostrzegać jedynie Helena, która ostatecznie traci wszystko na rzecz niepewnej przyszłości. Możemy z tego wnioskować, że pożądanie oderwane od wyższych przesłanek potrafi jedynie niszczyć. Upadla przy tym, degenerując kochanków do poziomu przedmiotów, nie zaś podmiotów. Widać to szczególnie w zachowaniu Parysa, który nie rozmawia nawet ze swoją branką podczas trwania dramatu. Jedyne co robi, to kupczy jej losem niczym rzeczą bez własnej woli.   Potop Henryka Sienkiewicza to doskonałe studium miłości uwznioślającej. Stanowi bowiem główny motor napędowy Kmicica podczas jego wewnętrznej przemiany. Widzimy to od pierwszego spotkania z Aleksandrą Billewiczówną. Hulaka i warchoł poprzysięga zmianę, której dokona rzecz jasna o wiele później na tle Potopu Szwedzkiego. Widzimy tu pewną analogię do rycerskiej \"damy serca\" dla której szlachetny wojownik doskonali się w cnocie i zdobywa chwałę.Jest to więc uczucie uwznioślające, kształtujące w człowieku pozytywne wzorce i postawy. Taki motor napędowy promieniuje przy tym transcendentną siłą na wszystko wokoło, stanowiąc moc twórczą. Z miłości do Billewiczówny Kmicic uczy się kochać Rzeczpospolitą, rozumiejąc potrzebę przedkładania potrzeb narodu ponad własne. Można powiedzieć, że miłość osobista stanowi podstawę miłości do społeczności, ponieważ otwiera człowieka na głęboki altruizm względem kogoś innego.    Idealną miłością jest ukazana w Biblii miłość Boga do człowieka. Przejawem tego nieustającego stanu jest zaś ofiara Chrystusa, poniesiona na krzyżu. Sam Jezus mówi, że nie ma większej miłości od tej, która nakazuje poświęcić życie dla swoich bliskich. Teoretycznie stanowi ona przy tym jednak siłę destrukcyjną - człowiek ginie w wyniku umiłowania bliźniego. Poświęcenie w imię miłości nigdy jednak nie idzie na marne. Chrystus umiera w sposób hańbiący, pozostawiony nawet przez swoich uczniów na pastwę wrogów. Tymczasem ofiara na krzyżu przynosi całej ludzkości Zbawienie. Stanowi więc zaczyn dobra. Co więcej, miłość ta przekracza granice wyznaczane przez najgorętszą nienawiść. Jezus umiera przecież za wszystkich, również swoich nieprzyjaciół. Po raz kolejny udowadnia to transcendentalną moc miłości, skierowanej do zewnątrz.     \n\n\n   Miłość to tajemnica świata. Wedle Biblii stanowi przyczynę wszelkiego istnienia, zarazem jednak najbardziej niezrozumiały jego aspekt. Niektórzy dostrzegają tylko jej biologiczny aspekt, inni postrzegają jako poryw serca. Najłatwiej byłoby jednak powiedzieć, że miłość to zjawisko o wielu obliczach, ale również towarzyszące różnym przejawom swojego działania. Jeżeli człowiek potraktuje ją jako stan skierowany do wewnątrz siebie, wkrótce może niemile się rozczarować. Taka miłość stanowi bowiem spłycony obraz czegoś znacznie większego, co przekracza granice pojmowania. Samolubne uczucie ogranicza nas, nie pozwalając szczęściu rozlewać na wszystkie aspekty życia. Jeżeli jednak dostrzeżemy w niej bramę do otworzenia się na inną osobę, staje się ona zalążkiem dobra. W miłości bowiem chodzi o obdarowywanie, które ostatecznie rozmnaża w nas samych szlachetne przymioty. Niestety, poprzez swoją wielopłaszczyznowość miłość łatwo ulega wypaczeniu. Pielęgnujmy wiec jej pełny, czysty obraz. Świat bowiem osadzony jest na miłości i zawsze będzie jej potrzebował, by istnieć.     \n\n\n\n\n\n\n\n\n\n"
            }
        ]
    },
    {
        "tytul": "Piotr Skarga, „Kazania sejmowe” (fragmenty)",
        "opracowania": [
            {
                "pytanie": "24. Refleksje o polskich wadach narodowych. Omów zagadnienie na podstawie znanych Ci fragmentów „Kazań sejmowych” Piotra Skargi. W swojej odpowiedzi uwzględnij również wybrany kontekst.",
                "opracowanie": "\n\nKazania sejmoweDo króla   Ksiądz Piotr Skarga swoje Kazania sejmowe pisał z myślą o pouczeniu słuchaczy i ukazaniu im problemów trawiących Rzeczpospolitą. Pod kątem historycznym wiemy, że jezuita miał wiele racji i przewidział przyczyny upadku Rzeczpospolitej na sposób wręcz proroczy. Otóż kaznodzieja porusza w swoich ośmiu kazaniach między innymi problem wad narodowych, które w jego czasach były jeszcze tylko swoistymi przywarami stanu szlacheckiego.Ksiądz Skarga wspomina więc tendencje do anarchii wśród nobilów, szczególnie widoczną w pobłażliwym traktowaniu prawa i sobiepaństwie. Zwraca uwagę na niezwykłe przywiązanie do wolności osobistej, które jest jednak nadużywane i nie pozwala przez to ustanowić sprawnych rządów centralnych. Co gorsza, sama szlachta swojej władzy nad innymi stanami nadużywa, tworząc system upodlenia chłopów. Autor Kazań sejmowych gani również zbytek oraz niegospodarność, które łączy z niefrasobliwym uszczuplaniem dóbr królewskich, a więc skarbu państwa. To właśnie chciwość dóbr, pozyskiwanych często kosztem innych, Skarga widzi jako przyczynę niezgody w Polsce.   Dostrzeżenie tych przywar to jedno, wnioskowanie z nich jest zaś inną formą przestrogi w Kazaniach sejmowych. Skarga potrafi dostrzec konsekwencje negatywnych zachowań szlachty i nie szczędzi strasznych słów, które w późniejszym czasie nabiorą wręcz proroczego wydźwięku. Dlatego właśnie nazywa \"chorobą\" problemy Rzeczpospolitej, ich genezy upatrując w samych Polakach.Do króla to ciekawa satyra, bawiąca się nie tylko językiem, ale również formą. Została bowiem napisana z perspektywy osoby, która jest przez nią krytykowana. Czytelnik uzyskuje przez to unikalną możliwość spojrzenia na problem przywar Sarmatów, którzy niejako ośmieszają sami siebie. Zanim zostaną przeanalizowane konkretne przywary narodowe wymienione w tekście, warto zwrócić uwagę na rys historyczny. Krasicki napisał swoje dzieło sto osiemdziesiąt lat po Skardze, w przededniu upadku Rzeczpospolitej. Swoją twórczością, podobnie jak jezuita wcześniej, stara się ukazać i wykorzenić wady narodowe, w których widzi przyczyny problemów ojczyzny. Co więcej, słowa księdza Skargi o upadku państwa zdają się w czasach Krasickiego spełniać. Przekazywane przez obu literatów wady narodowe pokrywają się przy tym, co pozwala sądzić o słuszności związku przyczynowo-skutkowego między nimi. Ich ciągłość przez prawie dwa stulecia pokazuje przy tym, że są one realnym problemem mentalności polskiej.    Jakie są to wiec wady? Na pierwszy plan wychodzi przede wszystkim buta oraz umiłowanie zbytku. Widać to na tle wypowiedzi Sarmaty o braku pobłażania dla króla wybranego ze stanu równego jego własnemu oraz ciągłym wspominaniu o opłacaniu lub zdzieraniu ludzi. Te przywary prowadzą do trzeciej, czyli umiłowaniu prawa silniejszego. Porównać to możemy do wspominanej przez Skargę niezgody, bowiem takie rozumienie sprawiedliwości prowadzi jedynie do ciągłych zatargów. Jezuita wspominał również o słusznej mądrości i podążaniu za przykazaniami Bożymi. Sarmata również to neguje, radząc królowi porzucenie mędrców oraz utwardzenie serca.     \n\n\n   Widzimy więc, że wady narodowe przez dwieście lat nie uległy zmianie, a wręcz rozwinęły się i pogorszyły. Krasicki nie bez kozery wymienia przy tym każdą z nich. Ten zestaw był dla niego powodem najgorszych upodleń Rzeczpospolitej, dlatego właśnie dotyka je satyra. Właśnie brak szacunku do króla, warcholstwo oraz umiłowanie pieniądza zniszczyło szlachtę.Po przeanalizowaniu obu tekstów nasunąć się może przykra konkluzja. Jeżeli bowiem współcześni Polacy odziedziczyli, chociaż część kultury po Sarmatach, musieli też zachować pewne ich przywary. Należy jednak pamiętać, że dzieła te miały charakter dydaktyczny. Wymieniały same wady, ponieważ autorzy chcieli skupić uwagę czytelnika na ich poprawie. Prócz nich polski duch odziedziczył również wiele zalet, które pozwoliły mu przetrwać kolejne setki lat. By jednak Rzeczpospolita mogła wzrastać, Polacy również muszą to robić. To największa z nauk, jaką daje analizowanie przywar narodowych. Rzeczpospolitą tworzą jej mieszkańcy, dlatego kraj będzie taki, jacy są oni.     \n\n\n\n\n\n\n\n\n\n"
            }
        ]
    },
    {
        "tytul": "Jan Chryzostom Pasek, Pamiętniki (fragmenty)",
        "opracowania": [
            {
                "pytanie": "25. Sarmacki portret polskiego szlachcica. Omów zagadnienie na podstawie znanych Ci fragmentów „Pamiętników” Jana Chryzostoma Paska. W swojej odpowiedzi uwzględnij również wybrany kontekst.",
                "opracowanie": "\n\nPamiętnikówTransakcji wojny chocimskiej   Jan Chryzostom Pasek to sztandarowy przykład polskiego sarmaty. Niech świadczy o tym fakt, że to właśnie z jego Pamiętników korzystał Sienkiewicz, pisząc Trylogię. Jednak przedstawiony tam obraz szlachty bywa wyidealizowany. To, co opisywał Pasek, stanowi zaś opowieść Sarmaty o nim samym i to wcale nie stawiającej go w dobrym świetle. Sarmata opisuje tam swoje zachowanie zarówno na wojnie, jak też pośród włości ziemiańskich.Dowiadujemy się więc, że dysponował on dużą wiedzą w dziedzinie militarnej, był też sprawnych szermierzem w służbie Rzeczpospolitej. Jednak ten patriotyzm często podyktowany jest raczej względami komercyjnymi. Pasek liczy bardziej na łupy, a nie kieruje się bezinteresownością. Dobrym przykładem może tutaj być moment, kiedy oszczędza młodego Moskala, proszącego o życie. Chwali wtedy swoją wspaniałomyślność, nie widząc przy tym nic złego w odebraniu za darowanie głowy drogocennego krzyża z rąk chłopaka.   Dochodzimy tu powoli do wartości moralnych, a te ewidentnie łączą się z religią. Pasek to wierny katolik, dochowujący wszelkich przykazań kościelnych. Wcale go to jednak nie zwalnia od traktowania ich niezwykle płytko, wręcz infantylnie. Człowiek ten wręcz wierzy w zabobony i czarom przypisuje niemożność posiadania dzieci ze swoją małżonką. Związek małżeński zresztą zawiera on raczej na zasadzie transakcji, wcześniej licytując dwie inne damy i oceniając je ze względu na wnoszone do pożycia dobra. Ukazuje to w połączeniu z wcześniejszym zachowaniem na wojnie, że Sarmaci byli ludźmi niezwykle łasymi na majątek - zresztą krewni oraz przyjaciele Paska zachowują się w jego opisie bardzo podobnie.Nie sposób też opisać warcholstwa oraz pijaństwa twórcy Pamiętników. Człowiek ten nawet będąc już \"spokojnym\" ziemianinem procesuje się całymi latami z każdym sąsiadem. Nie stroni również od pojedynków, a do kieliszka zagląda niezwykle często. Interesującą scenką w tej materii jest moment, kiedy rodzina żony Paskiewicza zjeżdża się do niego i dla zabawy opowiadają żarty o jego rzekomym mazurskim pochodzeniu. Mieszkańcy Mazowsza stanowili tzw. szlachtę-gołotę, byli przez innych Sarmatów uważani za niezwykle zacofanych. Paskiewicz w odwecie bije dwóch obrażających go krewnych i jedynie obecne kobiety powstrzymują siekaninę. Po wszystkim szlachcic pije bardzo tęgo ze swoimi pachołkami.    Nie można też nie wspomnieć o wrażeniu, jakie robi na Paskiewiczu odmienność kulturowa. Tą poznaje w Danii i należy zauważyć, że żywo interesuje się odwiedzonym krajem. Niestety, jego relacja odsłania również swoistą ksenofobię Sarmaty - wszystko co inne uważa za dziwne.     \n\n\n   Wacław Potocki w swojej Transakcji wojny chocimskiej rysuje za to obraz Sarmaty jako rycerza chrześcijańskiego. Odwołuje się do tradycji starożytnego plemienia wojowników, które nie lęka się żadnego wroga. Wkłada wręcz w usta hetmana Jana Karola Chodkiewicza myśl, że szlachcic częściej dziedziczy szablą, niż pokojowo. Podkreśla to niezwykłą wojowniczość polskiego stanu rycerskiego, a zarazem również wyjątkowość pośród wszystkich innych narodów. Sarmata u Potockiego to bowiem republikanin, człowiek wolny, ale zarazem śmiertelnie niebezpieczny na polu bitwy. Siłę Sarmaty stanowi znajomość sztuki wojennej, odwaga oraz wrodzona bitność.Sarmatyzm był zjawiskiem zarazem niszczycielskim i niezwykle budującym dla polskiej tożsamości. Z jednej strony stworzył szlachcica - warchoła, dla którego słowo wolność oraz anarchia znaczyły praktycznie to samo. Bandy pieniaczy i zapijaczonych chciwców doprowadziły cały naród do uwstecznienia, ostatecznie kładąc go do grobu własnymi przywarami. Zarazem jednak Sarmata stanowił człowieka przepełnionego fantazją, pewnego swojej wartości i gotowego walczyć w obronie tego, co uważał za słuszne. To właśnie republikańskie rozumienie ojczyzny dało początek polskiemu patriotyzmowi, a odwaga panów braci zainspirowała Sienkiewicza do napisania Potopu. Choć sarmatyzm obecnie uchodzi za zjawisko negatywne, być może warto podziwiać tą odrobinę szlachetności jaką dysponował. Z pewnością zaś warto uczyć się na jego błędach.     \n\n\n\n\n\n\n\n\n\n"
            }
        ]
    },
    {
        "tytul": "William Szekspir, „Makbet”",
        "opracowania": [
            {
                "pytanie": "25. Moralna odpowiedzialność za czyny. Omów zagadnienie na podstawie „Makbeta” Williama Szekspira. W swojej odpowiedzi uwzględnij również wybrany kontekst.",
                "opracowanie": "\n\n   Makbet to postać niezwykle kontrowersyjna. Początkowo czytelnik poznaje go jako oddanego, honorowego rycerza króla Dunkana. Człowiek ten słynie ze swojego poczucia obowiązku, odwagi i stanowi wzór średniowiecznego pojmowania obowiązku.Gdzieś głęboko w sercu nosi on jednak ziarno mroku, które kiełkuje wraz ze spotkaniem trzech wiedźm. Wystarczy jedynie zapowiedź wielkiej chwały, aby wątpliwości i mroczne postanowienia zaczęły brać górę nad szlachetnością Makbeta. Podszepty własnej żony kierują szlachcica ku przerażającej zbrodni, tym potworniejszej, że dokonanej przez zaufanego wasala.   Być może Szekspir przedstawieniem początków tej potwornej historii chce zadać pytanie o odpowiedzialność za własne czyny? Rozważa, ile było w Makbecie winy, skoro nadnaturalne istoty zapędziły go w sidła własnej słabości, zaciśnięte przez ambicję Lady Makbet.Kolejne zbrodnie jako zwyczajna konsekwencja wyborów i narastającego szaleństwa zdejmowałyby odium potworności z barków głównego bohatera. Człowiek ten jest jednak świadomy ciężaru swoich czynów. Nie występuje tutaj fatum, Makbet nie jest Edypem. Szekspir ukazuje raczej, że człowiek musi zmagać się z pokusami, często wyrastającymi spoza tego świata, jednak jego wybór to całkowicie świadomy element wolności. Z tego względu musi ponosić jego konsekwencje.    Zło królobójstwa rodzi potworność tyranii. To zemsta przeznaczenia wymierzona w czasie i rozszerzona na wszelkie społeczne połączenia w królestwie. Uzurpator boi się pretendentów, alienuje i tym samym sprowadza na siebie gniew ludu. Zło boi się zła, zna je bowiem dobrze i przez to rozumie własny pierwiastek samounicestwienia. Moralną konsekwencją czynów Makbeta jest nieunikniona klęska, ponieważ zbrodnia musi zrodzić niepewność w zbrodniarzu i mściciela wśród rodu splamionego zabójstwem. Nie ma więc ucieczki przez karą za popełnione brodnie. Istnieje jedynie odwlekanie nieuniknionego poprzez wiarę, że las nie może podejść pod zamek.Adam Mickiewicz w przeciwieństwie do angielskiego mistrza podejmuje bardziej mistyczne rozważania. Sięga tutaj do tradycji wierzeń ludów słowiańsko-bałtyjskich, zamieszkałej gęsto przez różne duchy i demony. Na warsztat bierze w święto Dziadów - ludowy obrządek, którego resztki nałożyły się na dzisiejszy Dzień Zaduszny.    Pierwotnie ludzie pragnęli kontaktu z bliskimi, wierząc w ich obecność wśród żywych. Wywodziło się to jednak nie tylko z tęsknoty czy chęci pozyskania przychylności danego praszczura. Słowiańskie duchy bywały zazdrosne o życie potomków, wiele nie potrafiło zaakceptować swojego mistycznego stanu. Śmiertelni musieli więc pomóc im dokończyć pewne sprawy, czasami przebłagać poprzez drobną ofiarę lub dać zaznać po raz ostatni ulubionego elementu dawnej formy istnienia.     \n\n\n   Mickiewicz pięknie wkomponował to w tradycję chrześcijańską, tworząc formę obrządku, gdzie chłopi chcą pomóc udręczonym duszom w dokonaniu ich pokuty. Jest to zawsze gest symboliczny, odwołujący się do przewiny niczym kara u Dantego. Dzieci nieznające przykrości ni razu muszą otrzymać, choć ziarnko gorczycy (jako odwrotność smakowa słodyczy, wymieniana również przez Chrystusa w przypowieści). Dziewczyna zbyt oderwana od rzeczywistości i odrzucająca odpowiedzialność musiała być sprowadzona przez chłopców na ziemię. Została bowiem zmieniona w wietrzną istotę.Jak więc widać, Mickiewicz oddaje tutaj ludowe rozumienie moralnej odpowiedzialności. Nasze czyny niosą konsekwencje, również te wieczne. Odpowiemy za nie, choćby po odejściu z tego świata. Nawet okrutny zły Pan, któremu dobrze się wiodło za życia, został upiorem i poniósł wieczną karę. Jego gnębicielami zostały ofiary, co jeszcze potęguje ten sposób rozumienia odpowiedzialności. Krzywdzący zostaje ukarany przez krzywdzonych, to typowe dla ludowej moralności prawo. Co ważniejsze jednak Dziady ukazują, że nie ma ucieczki przed konsekwencjami swoich wyborów. Nawet brak czynów nie jest moralnie obojętny.   Niektórzy zarzucają dualizmowi moralnemu czynienie świata czarno-białym. Istotnie, sprawa nie jest tak prosta. Istnieje bowiem wiele odcieni bieli i wiele odcieni czerni. Niektórzy dostrzegają również szarość moralną, czy jednak nie jest to jedynie usprawiedliwienie niekonsekwencji? Niemniej, nie istnieje możliwość działania, która nie miałaby moralnego wydźwięku. Te dwie kosmiczne siły - dobro i zło, przenikają każde działanie. Konsekwencją jest odpowiedzialność, którą ponosimy za nasze czyny. Odebrana przez poruszone koło przyczyny i skutku, czy też odebrana przez siły wyższe. Stanowi nieuniknione i być może jedyne przeznaczenie.     \n\n\n\n\n\n\n\n\n\n"
            },
            {
                "pytanie": "26. Czy człowiek decyduje o własnym losie? Omów zagadnienie na podstawie „Makbeta” Williama Szekspira. W swojej odpowiedzi uwzględnij również wybrany kontekst.",
                "opracowanie": "\n\n MakbetBoska komedia Z legend dawnego Egiptu   Makbet Wiliama Szekspira to opowieść o niszczycielskiej sile ambicji i upadku człowieka. Autorowi udało się w sposób niespotykany przed nim ująć wielopłaszczyznowość ludzkich charakterów, ukazując zdegenerowanego Makbeta również jako mężczyznę, który niegdyś był przecież szlachetnym rycerzem. Zarazem też Szekspir zrywa z antyczną tradycją przedstawiania człowieka jako ofiary fatum, którego nie da się uniknąć. Jego Makbet to człowiek całkowicie sobie winny, stawiający czoła konsekwencjom swoich decyzji, ale przez to wolny od nakazów przeznaczenia.Elżbietański dramaturg dostrzega jednak granice tej wolności. Wyznacza je poprzez ingerencję sił nadprzyrodzonych - Wiedźm i bogini Hekate. Stanowią one jednak tylko swoiste kusicielki, ukazują Makbetowi niejednoznaczne wizje, mamią obietnicami bez pokrycia. Decyzja co czynić pozostaje zawsze w rękach bohatera, nawet jeżeli jego wola zostaje nakierowana do złego przy pomocy perswazji. Tym samym Szekspir idealnie oddaje miejsce człowieka w świecie jako istoty wolnej, a zarazem podległej nurtowi wydarzeń niezależnych od niej samej.   Boska komedia również na swój sposób podejmuje tematykę wolności człowieka do decydowania o własnym losie. Robi to jednak z perspektywy chrześcijańskiej, wyprowadzając do czytelnika przestrogę o konsekwencjach błędnego życia. Los możemy tutaj rozumieć w kontekście tego, co czeka człowieka po śmierci. Dante ukazuje możliwości jako konsekwencje decyzji podejmowanych w toku ziemskiej egzystencji, determinujących ostateczny koniec człowieka. Wszystko to postrzega jako boską sprawiedliwość, karę współmierną do winy. Dlatego wszystkie kręgi piekielne oparte są na kaźniach, które w jakiś sposób nawiązują do grzechów rezydujących tam dusz.Dante daje więc człowiekowi wybór swojego losu w ramach porządku stworzonego przez Boga. Tak rozumiany los jest więc w istocie dolą - miejscem człowieka w sprawiedliwie urządzonym wszechświecie. Śmiertelni pozostają woli, a przez to odpowiedzialni za swoje czyny. Wizja ta nie jest jednak tak prosta. Dante, prócz konsekwencji wolności, dostrzega również chaotyczny charakter naznaczonego nią życia. Porównuje je bowiem do ciemnego lasu, gdzie człowiek goniony jest przez dzikie bestie. Są to żądze tego świata, ale być może również siły nieczyste, które wywierają na nas wpływ. Człowiek nie rozumie więc tego \"ciemnego lasu\", którego mieszkańcy dodatkowo mogą mu insynuować kierunek życia. Starożytne fatum byłoby więc dla mistrza Dantego jedynie konsekwencją wyborów, podejmowanych dodatkowo przez istotę słabą i pozbawioną całkowitego rozumienia swojej sytuacji.    Z legend dawnego Egiptu rozpoczyna sławetne zdanie: Patrzcie, jak marne są ludzkie nadzieje wobec porządku świata; patrzcie, jak marne są wobec wyroków, które ognistymi znakami wypisał na niebie Przedwieczny! Autor podkreśla tym samym brak możliwości człowieka do pełnego zapanowania nad swoim losem. Porządek świata stanowi tutaj niepojętą siłę, która rządzi kosmosem niezależnie od czegokolwiek, nawet pojętej w ludzki sposób moralności. Tym samym autor pozornie pozbawia człowieka kierownictwa nad swoim losem. Pozornie, ponieważ nie pozbawia go przy tym wolnej woli. Jedynie podkreśla, że wobec sił wyższych jesteśmy całkowicie bezsilni.     \n\n\n   Czy jednak determinuje to nasze życie? Wydaje się, że Prus tak nie myślał. Inaczej musiałby powstrzymać się od moralnej oceny rządów Ramzesa i niewprowadzonych reform Horusa. Tymczasem ukazuje on tego drugiego w pozytywniejszym świetle, pierwszego ukazując jako tyrana. Człowiek jest tu wiec odpowiedzialny za swoje czyny, nie ma jednak ostatecznej decyzji co do ich spełnienia.Zagadnienie takie jak los jest prawdopodobnie niemożliwe do poznania, ze względu na swoją naturę. Będąc, teoretycznie, zanurzonym i determinowanym przez swoje przeznaczenie, człowiek nie może ocenić swojego na nie wpływu. Wydaje się więc, że sąd powinien zostać w tym wypadku zawieszony albo chociaż pozostawiony na poziomie uznania istnienia wolnej woli oraz siły wyższej jednocześnie. Nasze decyzje o własnym losie są więc ograniczone.     \n\n\n\n\n\n\n\n\n\n"
            },
            {
                "pytanie": "27. Jak władza wpływa na człowieka? Omów zagadnienie na podstawie „Makbeta” Williama Szekspira. W swojej odpowiedzi uwzględnij również wybrany kontekst.",
                "opracowanie": "\n\n MakbetBalladynaDziadach cz. III   Tragiczna historia Makbeta Wiliama Szekspira to w istocie studium ludzkiego upadku. Wielki dramatopisarz zrywa ze starożytnym rozumieniem fatum, oddając nareszcie człowiekowi pełnię władzy nad swoim losem. Zarazem jednak używa na łamach swojego dzieła istot o niewiadomej proweniencji, przestrzegając na swój sposób przed czającymi się na nas pokusami. Główną, jaką przedstawia w Makbecie, jest chęć zdobycia władzy, której ulegają Makbet oraz jego żona. Niegdyś szlachetny tan Glamis i Kawdoru popełnia pod wpływem tej pokusy okrutną zbrodnię królobójstwa. Nie jest to jeszcze jednak dowód na straszliwe brzemię władzy ani jego niszczącą moc, a raczej kolejny przykład na słabość ludzkiej natury. Motywy te jednak łączą się ze sobą, dodatkowo przeplecione wątkiem moralnym.Władza w rękach Dunkana była zarazem pochodzącą od Boga i sprawiedliwie służącą ludziom. Wiemy to z zawartych w dramacie opisów rządów zamordowanego króla. Makbet po pierwsze zbrukał to narzędzie poprzez przejęcie go w skrytobójczy sposób, po drugie nie zrozumiał jego powagi. Spłycił je jedynie do splendoru monarszego, bogactwa i tyranii, dlatego też traktował jako skarb - nie powołanie. Kto zaś kradnie skarby, zawsze potem spodziewa się ataku podobnego sobie złodzieja. Stąd krwawe rządy szkockiego satrapy, idące w parze z powolnym szaleństwem. Ostatecznie Makbet jako władca nie podołał swojej funkcji, ginąc z ręki Makdufa. Stało się tak z powodu niezrozumienia zdobytej funkcji, co w ostateczności spowodowało przygniecenie tym brzemieniem.   Balladyna w niezwykle przaśny sposób oddaje ten sam motyw, co szekspirowski Makbet. Dodaje jednak do tego ingerencję sił boskich, podkreślając jakoby monarszą rolę sędziego - osoby wprowadzającej pokój w życie społeczności. Balladyna budzi w sobie pokusę władzy, z każdym kolejnym jej poszerzeniem pragnąc coraz więcej. Nie widzi więc tej roli jako wyżej wspomnianego gwaranta praw ludzi, a jako bogactwo samo w sobie. Gotowa kłamać, zdradzać i zabijać dla osiągnięcia celu, wywołuje coraz więcej chaosu.Ostatecznie, jak to bywa w historii wszystkich walk o władzę, na polu bitwy pozostaje tylko ona. Niemniej scena, gdzie Balladyna zostaje rażona piorunem, udowadnia nam, jak bardzo oddaliła się od szlachetnej idei, której pozorów pożądała. Nie udźwignęła więc ciężaru swojego brzemienia, zostając przez nie zmiażdżoną. Wprowadziła chaos, gdzie miała krzewić porządek i zadrwiła z praw, których przestrzegania powinna pilnować. Dlatego właśnie zginęła.    Trzecia część Dziadów Adama Mickiewicza porusza nieco inne rozumienie pojęcia władzy. Można mieć bowiem władzę polityczną, ale można mieć również władzę w szerszym kontekście. Gustaw/Konrad w dramacie Mickiewicza rości sobie prawo do tego drugiego rozumienia władzy. Chodzi tu mianowicie o Wielką Improwizację i wyrzut skierowany przez poetę do Boga. Wieszcz dotyka tutaj koncepcji poety jako obdarzonego mocą kreacji światów poprzez swoje dzieła, ale również kreatora ducha narodowego.     \n\n\n   Główny bohater w swojej Wielkiej Improwizacji wyraża gotowość do tego wielkiego dzieła, pragnie jednak większej władzy duchowej do jego spełnienia. Jak pamiętamy, jego pragnienie wkrótce przeradza się w żądania, a ostatecznie milknie o krok przed straszliwym bluźnierstwem. Konrad pada bez czucia, a o jego duszę walczą siły światła i ciemności. Nie ulega wątpliwości, że poeta dzierży tutaj rolę wieszcza i twórcy. Daje mu to ogromną władzę, ostatecznie jednak okazuje się na nią niegotowy. Pokonuje go, podobnie jak w przypadku poprzednich dwóch bohaterów, własna pycha oraz przekonanie o wyższości. Traci przez to możliwość zrozumienia własnego miejsca w planie Boga wobec Polski, które poznaje za to pokorny ksiądz Piotr. Władza więc nawet jej namiastka może zniszczyć, poprze rozbudzenie wewnętrznych słabości.Władza stanowi narzędzie do osiągnięcia pewnego celu, nie zaś cel sam w sobie. Pozwala na wprowadzenie porządku w społeczności, sprawuje pieczę nad pokojową koegzystencją jej członków. Niestety od niepamiętnych czasów jest przez nas fetyszyzowana, co czyni ją obiektem pożądania. Nie jesteśmy przy tym w stanie zrozumieć jej prawdziwej istoty, znaczenia dla przetrwania społeczności. Dlatego, choć niezbędna, władza jest niezwykle niebezpieczna.     \n\n\n\n\n\n\n\n\n\n"
            },
            {
                "pytanie": "28. Rola postaci fantastycznych i zjawisk nadprzyrodzonych w utworze literackim. Omów zagadnienie na podstawie „Makbeta” Williama Szekspira. W swojej odpowiedzi uwzględnij również wybrany kontekst.",
                "opracowanie": "\n\nMakbeta Opowieść WigilijnąDziady cz. II   Makbet był dzielnym rycerzem, tanem na służbie króla Duncana. Obaj reprezentowali średniowieczny ideał członków swojej klasy społecznej: rycerza i króla. Ostatecznie jednak szlachetny Makbet przeistacza się w krwawego mordercę, który zaprowadza terror na niespotykaną skalę.Co doprowadziło do przemiany wiernego sługi i wojownika w roztrzęsionego paranoika, zdolnego zabijać małe dzieci? Szekspir doprowadza do spotkania głównego bohatera z trzema Czarownicami na wrzosowiskach. To ich przepowiednie budzą w tanie Glamis żądzę władzy umiejętnie podsyconą przez Lady Makbet. Tajemnicze wiedźmy nie pasują jednak do całości dramatu, są przecież jakoby z innego świta. Podkreśla to nie tylko ich nazwa, ale również miejsce spotkania - starożytni widzieli na bagnach rodzaj portalu do krainy umarłych, uroczyska.   Klasyczne trio Czarownic nie przeklina Makbeta, nie więzi jego woli. Jedynie pcha jego myśli w odpowiednim kierunku. Zło było bowiem w Makbecie od początku, wystarczyło tylko je pobudzić. Uświadamia to czwarta wiedźma, Hekate. Starożytna bogini, od której wzięła nazwę przywódczyni Czarownic, pozwalała wejrzeć w przeznaczenie, dawała zarazem błogosławieństwo i przekleństwo. Ukazywano ją często jako \"potrójną\" opiekunkę rozdroży.Można więc przypuszczać, że Czarownice, które spotkał Makbet to uosobienie momentu, w którym ludzki los staje na rozdrożu. Kusząc szlachcica obietnicami władzy i potęgi, sprowadzają na niego przekleństwo. Są więc zarazem ukazaniem tego, że poznanie własnego losu przynosi jedynie zło. Czarownice to mroczna siła, która wykorzystuje słabość w człowieku, do kierowania jego przeznaczeniem.    Charles Dickens w swojej Opowieści Wigilijnej miał nieco inne podejście do sił nadprzyrodzonych. Ebenezer Scrooge spotyka na swoje drodze trzy Duchy Świąt. Żaden z nich nie zostaje jednak zesłany na skąpca w złym celu. Przeciwnie, służą mu one pomocą poprzez gorzką lekcję życia. Są niczym duchowi przewodnicy dawnych szamańskich religii, pokazują przyszłość, przeszłość i teraźniejszość, aby śmiertelnik mógł zrozumieć swoje miejsce w tych trzech momentach istnienia.Widać tu podobieństwo do Czarownic u Makbeta, wręcz pewną analogię. W przeciwieństwie do nich Duchy Świąt są jednak zesłane, aby człowieka prowadzić, dać mu możliwość wyboru dobra, nie zaś zwodzić. Nadal więc stanowią reprezentację sił kierujących człowiekiem, tym razem jednak tych szlachetnych. Dobro stanowi tutaj przewodnika, nauczyciela. Czasami prawda bywa bolesna, szczególnie widmo konsekwencji naszego własnego zła, pozwala jednak na opamiętanie. Nie stanowi przy tym formy manipulacji, a nauki. Nauki pozyskanej od siły wyższej.    Adam Mickiewicz swoimi Dziadami również dotyka wątków nadprzyrodzonych. Starożytny rytuał opisywany przez wieszcza sam w sobie stanowił słowiańsko-bałtyjski sposób na obcowanie z \"nienazwanym\". Dramat ukazuje trzy rodzaje duchów: lekkie, ciężkie i pośrednie.     \n\n\n   Zgromadzeni wieśniacy wyrażają troskę o swoich zmarłych bliskich, próbując im pomóc uzyskać drogę do raju. Ciężar ducha odpowiada jego winom oraz przywiązaniu do świata śmiertelnego. Każdej z istot towarzyszy przy tym moralna nauka, która pozwala prostym ludziom poszerzyć swoje życie duchowe. To starożytny element dydaktyczny, który Mickiewicz zaczerpnął z ludowej baśni.Chociaż duchy same w sobie nie reprezentują mocy kierujących kosmosem, stanowią swoistą \"konsekwencję\" zasad, na których jest osadzony. Przez to mają podobną funkcję do Wiedźm czy Duchów Świąt z poprzednich dzieł. Mają za zadanie przedstawić siły stojące ponad ludzkim losem i ukazać drogę, którą należy podążać. W tym wypadku będzie to ścieżka dobra, mająca uchronić prostych chłopów od losu ducha.   Starożytne teksty pełne są istot nadprzyrodzonych. Zazwyczaj utożsamiane są one ze zjawiskami niewytłumaczalnymi dla konkretnej społeczności na tle ich rozwoju dziejowego. Niemniej stanowią one również ucieleśnienie pewnych siły kierujących życiem, na które należy zwrócić szczególną uwagę. Rolę taką przypisuje się im również dzisiaj. Stojące po stronie dobra lub zła moce są siłami kosmicznymi, człowiek zaś musi się im podporządkować lub z nimi zmierzyć. Dają nam przez to kolejną, ważną lekcję. Jesteśmy jedynie śmiertelnikami i zawsze wszechświat będzie silniejszy od nas. Dlatego musimy pokornie poszukiwać właściwej drogi, podążając zaduchami dobrymi i wystrzegając się tych złych w nas samych.     \n\n\n\n\n\n\n\n\n\n"
            }
        ]
    },
    {
        "tytul": "Molier, „Skąpiec”",
        "opracowania": [
            {
                "pytanie": "29. Czy dobra materialne czynią człowieka szczęśliwym? Omów zagadnienie na podstawie „Skąpca” Moliera. W swojej odpowiedzi uwzględnij również wybrany kontekst.",
                "opracowanie": "\n\n   Bogactwo, bo o nim tutaj mowa, miałoby przewyższać wszystkie wyżej wymienione drogi do osobistego szczęścia. Pewne argumenty zdają się jednak przeczyć możliwości osiągnięcia tego stanu poprzez dobra materialne. Najlepiej przedstawić je przy pomocy literatury — płaszczyzny, gdzie od wieków ścierają się ludzkie przekonania i doświadczenia. Doskonałym źródłem argumentów przemawiających przeciwko tezie o szczęściu zdobywanym dzięki dobrom materialnym będzie „Skąpiec” Moliera. Warto też porównać zawarte tam treści z Księgą Koheleta, będącą samą w sobie judaistycznym rozmyślaniem na temat poszukiwania szczęścia w życiu.Molier tworzył komedie, których celem była krytyka szkodliwych społecznie zachowań poprzez ich wyśmianie. Jego słynny „Skąpiec” bierze pod pręgierz dwie występujące w społeczeństwie francuskim przywary: skąpstwo ówczesnych mieszczan i nadto rozciągniętą na dzieci władzę rodzicielską. Dzięki odpowiedniej budowie postaci widz może szybko zrozumieć kiedy Molier kpi sobie z konkretnych zachowań swoich postaci.   Karykaturą szczególnie dotkliwą w przypadku „Skąpca” jest Harpagon — starzec, którego umiłowanie złota jest większe niż uczucia względem własnych dzieci i zdrowy rozsądek. Jest on bowiem w stanie unieszczęśliwić własnego syna i córkę tylko po to, by przyoszczędzić nieco pieniędzy. Zajmuje się przy tym lichwą, która nawet dzisiaj uchodzi za niezbyt szlachetną profesję, a swoimi nienormalnymi oszczędnościami doprowadza służbę do szału. Warto też wspomnieć, że Harpagon potrafi oszczędzać na paszy dla własnych koni, przez co biedne zwierzęta marnieją w oczach! Widzimy więc, że pragnienie dóbr materialnych może z pewnością unieszczęśliwiać ludzi wokół osoby owładniętej ich pożądaniem. Bogacenie się za wszelką cenę niszczy więzy społeczne, naraża na nienawiść wyzyskiwanych, a nawet krzywdzi przyrodę.Pytanie jednak, czy sam Harpagon był przy tym szczęśliwy ze swoim złotem? Na pewno owa szkatuła ukryta w ogrodzie przysparzała mu wiele niepokoju. Ciągle drżał na myśl o wykradzeniu drogocennego depozytu. Takie zachowanie dalekie jest od szczęścia. Zarazem jednak kiedy odzyskał pieniądze, wydawał się wręcz wniebowzięty. Po głębszym zastanowieniu nad ostatnimi scenami komedii możemy jednak stwierdzić, że Harpagon stracił zarazem coś cenniejszego od złota. Jego dzieci bowiem wyraźnie dystansowały się od własnego ojca, widząc w nim raczej nieprzychylną sobie przeszkodę życiową. Chociaż w swojej krótkowzroczności Harpagon był tego nieświadomy, zamienił jedną z najważniejszych rzeczy w życiu na przemijalne dobra. Rzeczą tą była relacja z innym człowiekiem — jedno z niewielu rzeczy na świecie, które naprawdę mogą przynieść szczęście.    W starożytności również rozważano możliwość osiągnięcia szczęścia poprzez dobra materialne. W kręgu kultury helleńskiej zajmowali się tym filozofowie, jednak nie tylko Grecy zainteresowani byli tym zagadnieniem. Starożytni żydowscy mędrcy poszukiwali odpowiedzi na pytanie o szczęście płynące z bogactwa, podpierając się mądrością Tory. Księga Koheleta jest właśnie takim rozważaniem. Autor wymienia kolejno drogi do szczęścia, jakie udało mu się poznać. Jest wśród nich pragnienie mądrości, podejście sybaryty i właśnie bogacza.     \n\n\n   Analizując je, Kohelet zauważa jednak, że wszystkie są marnością — to przemijające wartości, które nie mogą dać stałego szczęścia. Ostatecznie dochodzi wręcz do wniosku, że nie istnieje na świecie możliwość zakosztowania pełnego szczęścia, a jedynie krótkie chwile radości poprzeplatane z nieszczęściem. Jedynym źródłem mogącym człowiekowi dać upragnione spełnienie jest jego zdaniem Bóg, a konkretnie wykonywanie planów, jakie Ten ma wobec człowieka. Tym samym Kohelet nie neguje jednak radości płynącej z owoców własnej pracy, czy dobrej zabawy. Nie nadaje im jednak większej wagi, niż tylko elementu dającego wytchnienie od doczesnego cierpienia. Żydowski mędrzec staje więc na stanowisku, które uznalibyśmy dzisiaj za zdroworozsądkowe. Pieniądze oraz płynące z nich korzyści nie są złe, o ile pamięta się o szlachetniejszych powodach egzystencji. Tym samym autor Księgi Koheleta proponuje szukać szczęścia nie w doczesnych dobrach, a woli Boga. Same pieniądze nie mogą bowiem dać szczęścia. Są przemijalne, a przez to stanowią marność.Stare porzekadło mówi, że pieniądze szczęścia nie dają. Niemniej, niektórzy dodają sarkastycznie, pozwalają kupić rzeczy dające jakoś przeżyć w tym nieszczęściu. Po przeanalizowaniu powyższych dzieł literackich możemy dojść do wniosku, że jest to prawdą. Człowiek nie może sobie kupić szczęścia za pieniądze, ponieważ dobra materialne zawsze pozostają mniej istotne od celów duchowych. Dom, rodzina, czy religia wyznaczają naszemu życiu kierunek, który pozwala przezwyciężać nawet największe trudności. Taka siła stanowi pewien rodzaj szczęścia, a dobra materialne na pewno nie mogą jej dać. Co więcej, ślepa pogoń za mamoną może spowodować, że zaczniemy unieszczęśliwiać innych. Nie bez przyczyny te najbardziej obfite czasy w historii ludzkości są również najbardziej nieszczęśliwymi. Zarazem jednak dobrze jest cieszyć się z owocu własnych rąk. Życie to aktywność, a ta musi przynosić profit. Nie ma nic złego w zarobieniu na ładny dom, samochód, czy ubranie. Zwyczajnie nie możemy stawiać tych rzeczy ponad prawdziwie wartościowe elementy naszego życia: bliskich oraz ogólnie rozumiane dobro. Człowiek kierujący się w życiu takimi pryncypiami będzie szczęśliwy niezależnie od posiadanych pieniędzy. Choć na pewno milej płacze się w Lamborghini.     \n\n\n\n\n\n\n\n\n\n"
            },
            {
                "pytanie": "30. Relacje rodzinne w krzywym zwierciadle. Omów zagadnienie na podstawie „Skąpca” Moliera. W swojej odpowiedzi uwzględnij również wybrany kontekst.",
                "opracowanie": "\n\n   Relacje rodzinne przedstawione w krzywym zwierciadle są krytyką, próbą wskazania problemów tej najważniejszej spośród instytucji. Wato przyjrzeć się zagadnieniu rodziny pod pręgierzem komedii, przytaczając przykłady takiego jej potraktowania. W poniższej pracy będą temu służyły dwa znamienite dzieła: „Skąpiec” Moliera oraz „Zemsta” Aleksandra hrabiego Fredry.Moliera można nazwać komediopisarzem zaangażowanym społecznie. Jego dzieła nie są bowiem tylko doskonałymi przykładami komizmu, któremu potem nadano przydomek molierowskiego. Siedemnastowieczny artysta krytykował również na ich łamach te elementy współczesnej sobie mieszczańskiej kultury Francji, które uważał za złe. Jego „Skąpiec” bierze szczególnie za cel dwie rzeczy: niezdrową chciwość mieszkańców Paryża oraz ich relacje rodzinne.   Molier dostrzegał trawiącą podstawową komórkę społeczną patologię, jaką była niepodważalna władza głowy rodziny nad wszystkimi jej członkami. Należy bowiem podkreślić, że w czasach Moliera ojciec do momentu uniezależnienia finansowego dzieci mógł decydować o każdym aspekcie ich życia. Wyrwanie się z tej niezdrowej zależności nie było jednak poste, ponieważ to również głowa rodziny dysponował jej całym majątkiem a znalezienie odpowiedniej pracy nie było tak łatwe jak w dzisiaj. Rzuca to nowe światło na sytuację pomiędzy tytułowym skąpcem Harpagonem i jego dziećmi.Młodzi bardzo chcieliby założyć własne rodziny z wybranymi przez siebie ukochanymi, nie jest to jednak możliwe z powodu ich rodziciela. Na ich nieszczęście Harpagon wybrał im już kandydatów na drugą połówkę, kierując się własnym widzimisię i nie pytając ich nawet o zdanie. Podstawowym kluczem pozostawał status majątkowy oraz ewentualne roszczenia, jakie druga strona mogłaby wnosić wobec Harpagona.    Decyzja Harpagona rodzi konflikt, który pozostaje zarzewiem dla wielu humorystycznych sytuacji. Szczególnie mocno zarysowuje się on na linii tytułowego bohatera i jego syna. Młody Kleant jest bowiem zdeterminowany uniezależnić się od stetryczałego ojca, chociażby za cenę zaciągania długów. Pech chciał, że kandydata na nową żonę głowy rodziny jest ukochaną młodzieńca. Dochodzi wiec u nich do przemieszania konfliktu interesów oraz typowego starcia dwóch silnych osobowości na linii ojciec — syn. Relacja między tymi dwoma członkami rodziny zazwyczaj w pewnym momencie owocuje pewnym napięciem, tak bowiem wygląda emancypacja młodego mężczyzny. U córki ujawnia się jeszcze inna patologia dawnych relacji, a mianowicie marginalizowanie prawa głosu kobiety. Eliza sama z siebie pokorna i cicha, jest najbardziej nieszczęśliwą osobą w domu Harpagona. Rzecz jasna tutaj również Molier ukrywa ten fakt za kotarą śmiesznych dialogów, jednak dramat Elizy nie ulega wątpliwości.Ta toksyczna relacja pokazana jest oczywiście w krzywym zwierciadle. Harpagon kłóci się ze swoimi dziećmi, te próbują jakoś obejść wolę zdziwaczałego ojca i przez to powodują śmieszne sytuacje. Wiele z nich rodzi się na polu skąpstwa ojca rodziny, które jest wręcz niezdrowe. Molier ośmiesza tym samym koncepcję panowania głowy rodziny nad jej członkami, wyolbrzymiając ją i pokazując przez to absurd tego założenia. Założeniem komediopisarza było bowiem zniechęcenie ludzi do utrzymywania takich relacji rodzinnych. Tym samym chciał on przysłużyć się poprawie sytuacji wewnątrz podstawowej komórki społecznej francuskiego społeczeństwa.     \n\n\n   Na deskach polskich teatrów również miewaliśmy komedie, których tłem były relacje rodzinne. Aleksander hrabia Fredro w swojej „Zemście” poświęcił dużo miejsca pewnym elementom życia rodzinnego swoich czasów. Powtarza się tutaj wątek władzy ojca lub opiekuna prawnego nad dziećmi, nawet jeżeli te uzyskały już pełnoletność. Szczególnie rażące jest to kiedy Rejent Milczek zmusza swojego dorosłego syna do poślubienia Podstoliny. Fredro pokazuje jednak specyfikę polskiej mentalności tamtych czasów i słowami Klary zarazem krytykuje zmuszanie dzieci do niechcianego małżeństwa, jak też wyznacza granicę słusznego nieposłuszeństwa względem woli rodzica.Autor bez żenady okrasza tę sytuację nieprzeciętną dawką humoru, idąc w ślady francuskiego poprzednika. Choć ostrze jego dowcipu skierowane było przede wszystkim ku ośmieszeniu przywar narodowych, hrabia ewidentnie skrytykował też nazbyt rozrośniętą władzę rodzicielską. Tak samo jak u Moliera, zabieg ten polegał na jej wyolbrzymieniu, jako elementowi szerszej karykatury. Rejent Milczek wykazuje negatywne cechy osobowości, które wpływają źle na jego decyzje wobec przyszłości syna. Ojciec Wacława sam w sobie jest parodią Sarmaty, tak więc jako całość stanowi karykaturę autorytarnego ojca — szlachcica z XIX wieku.   Analizując oba wyżej wymienione dzieła, możemy dojść do dwóch wniosków. Pierwszym będzie krytyka nadmiernej władzy rodziców nad dziećmi, drugim zaś ukazanie jej konsekwencji. Zauważmy bowiem, że ani Molier, ani też Fredro nie atakują bezpośrednio samej koncepcji hierarchii na łonie rodziny. Wręcz przeciwnie, to zrozumiałe, że ojciec bierze na siebie odpowiedzialność za losy latorośli. Tym niemniej dostrzegają oni niebezpieczeństwo stojące za tak autorytatywnymi rządami. Ukazują je poprzez karykaturę pana domu — osoby posiadającej liczne wady, tworzące z niego tyrana. Krytyka poprzez śmiech pozwala widzowi dojrzeć prawdę o tym zjawisku, a mianowicie bezsens układania komuś życia wbrew jego woli, przez która osobę może się do tego jeszcze nie nadawać. Komedia pełni tu więc rolę krytyki, a ostatecznie terapii dla całego społeczeństwa.     \n\n\n\n\n\n\n\n\n\n"
            }
        ]
    },
    {
        "tytul": "Ignacy Krasicki, wybrane bajki",
        "opracowania": [
            {
                "pytanie": "31. Bajki jako opowieści o prawach rządzących światem. Omów zagadnienie na podstawie znanych Ci bajek Ignacego Krasickiego. W swojej odpowiedzi uwzględnij również wybrany kontekst.",
                "opracowanie": "\n\nPająk i jaskółka Chleb i szablaMysz i kot   Pająk i jaskółka bazuje na interesującej koncepcji, która nie jest widoczna od samego początku. La Fontaine przedstawia historię biednego pająka, który cierpliwie zastawia sieci na muchy. Niestety, za każdym razem jego zdobycz zabierana jest przez sprytną jaskółkę. Ptak zjada w przeciągu chwili tyle much, ile pająk zdołałby złowić w miesiąc. Żyjątko skarży się więc Jowiszowi na swój los, a w tym samym czasie jaskółka porywa zarazem muchę i pająka.Morał La Fontaine'a jest złożony: siła oraz spryt rządzą światem, a ludzie prości zadowalać się muszą jedynie resztkami ze stołów mocnych. Prawda ta jest uniwersalna, co możemy potwierdzić poprzez badania historyczne. Widzimy to zarazem na przykładach wojen, stosunków międzynarodowych i prywatnych. Siła oraz spryt to argumenty, z którymi prości ludzie nie mają jak podjąć dyskusji. Pozostaje im jedynie zadowalać się pozostałościami \"uczty\" władców.   Jednocześnie La Fontaine przekazuje nam tę gorzką prawdę w sposób niezwykle zabawny, przy tym prosty w odbiorze. Narzekający na swój los pająk, którego w momencie poszczęszczenia zjada jaskółka, to stanowi wymowny motyw komiczny. Nie osłabia on wydźwięku bajki, pozwala go jednak łatwiej przyswoić.Chleb i szabla Ignacego Krasickiego odnosi się do bardzo podobnego motywu. Warto to zauważyć, gdyż samo w sobie również obrazuje uniwersalizm prawa silniejszego w rządzeniu światem. Sama bajka opiewa rozmowę między bochenkiem chleba a kultową bronią Sarmatów. Szabla wspomina wypiekowi, jak często ludzie zażywają jego dobrodziejstw dzięki obronie, jaką ona daje. Chleb jednak szybko odcina się stwierdzeniem, iż oręż częściej pozwala zdobyć go gwałtem, niż obronić przed innymi. Po raz kolejny mamy więc zwrócenie uwagi poety na powszechność prawa silniejszego oraz przemocy jako argumentu.    Krasicki zwraca tu również uwagę na dualistyczną naturę tego zjawiska - choć częściej używana w złej wierze, potrafi również być ostoją bezpieczeństwa. Koncepcja rozmowy dwóch nieożywionych przedmiotów ujęty w rymowankę daje tu komiczny charakter bajki. Za uniwersalnością przemawia zaś podobieństwo morału do utworu francuskiego poety oraz obserwowany przez nas bieg dziejów. Szczególnie mocno widać to na tle XX wieku, gdzie przemoc na skalę całych kontynentów czyniono dla zysku i zarazem usprawiedliwiano obroną pokoju. Szabla i chleb są zarazem same w sobie alegoryczne - we wszystkich czasach chleb oznaczał pokój i trwanie, zaś miecz (szabla) to wojna.Mysz i kot to kolejna bajka Krasickiego, okazująca ponadczasową prawdę o świecie. Jak inaczej bowiem nazwać opowieść o tym, że pycha kroczy przed zgubą, a podstęp i siła to argumenty mocniejsze od słowa? Przemądrzała myszka chciała przekonać kota do pozostawienia swojego rodzaju w spokoju, co przywiodło ją do dysputy z drapieżnikiem. Ten najpierw pięknie się pokajał, a potem wykorzystał ufność myszy do jej pożarcia. Gdzie tu jednak uniwersalność? Cóż, na wielu płaszczyznach. Krasicki po pierwsze pięknie posługuje się alegorią. Mysz to prosty człowiek - tak jak ona \"szary\", słaby i liczny. Kot zaś to sprytny drapieżnik bez skrupułów - człowiek bezwzględny i możny, często przecież nazywany wręcz \"tygrysem\" w swojej dziedzinie.     \n\n\n   Spoglądając zaś na wcześniejsze przykłady, widzimy ciągle powtarzający się schemat, świadczący o ponadczasowej mądrości bajki. Silni wykorzystują słabych, ci są naiwni i cierpią z powodu bezwzględnych praw tego świata. Kolejny dowodem może być nawet kapitalizm, często nazywany \"prawem dżungli\". Co prawda rzadko jest to arena krwawych rozpraw między ofiarą i katem, niemniej bogatszy często bezwzględnie traktuje słabszego.Przedstawione tutaj przykłady są niezwykle gorzkie, choć przynoszą zarazem nieco prześmiewczej rozrywki. Ze względu jednak na swoje pesymistyczne przesłanie są zarazem najbardziej wiarygodnymi dowodami na uniwersalność bajek. Trudno jest bowiem zaprzeczyć znaczącemu udziałowi siły w rządzeniu światem, ludzkiej pysze czy przewrotnej podstępności. Obaj wielcy poeci byli tego zdecydowanie świadomi, my zaś możemy potwierdzić ich racje za pomocą codziennej obserwacji. Alegoryczność bajki przyczynia się tutaj do zachowania wiecznej aktualności, ponieważ ukrycie prawdy za infantylnymi pozorami umożliwia jej wieczne dopasowywanie. Warto przy tym zauważyć dydaktyczną wartość bajek i zacząć czerpać z tej krynicy wiedzy. Być może nie zmieni to zasad otaczającej nas rzeczywistości, pozwoli jednak się na nie przygotować. Taki zaś cel z pewnością przyświecał bajkopisarzom.     \n\n\n\n\n\n\n\n\n\n"
            }
        ]
    },
    {
        "tytul": "Adam Mickiewicz, „Konrad Wallenrod”",
        "opracowania": [
            {
                "pytanie": "32. Podstępne metody walki z wrogiem jako zaprzeczenie etosu rycerskiego. Omów zagadnienie na podstawie „Konrada Wallenroda” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Niemniej etos rycerski nie jest jedyną etyką wojskową. Istnieje również koncepcja bliższa Machiavellemu, mówiąca, że cel uświęca środki. Takie podejście rozgrzesza podstęp jako kolejne narzędzie zwycięstwa nad wrogiem. Stanowi ono jednak zaprzeczenie etosu rycerskiego. Poniższy tekst będzie formą obrony takiego rozumienia walki podstępem. Posłuży ku temu analiza dwóch tekstów literackich, będących wyrazem rozważań na ten temat romantycznego poety oraz idealnego odzwierciedlenia etosu rycerskiego. Mowa mianowicie o „Konradzie Wallenrodzie” Adama Mickiewicza oraz „Pieśń o Rolandzie”.Mickiewicz, tworząc postać głównego bohatera swojej powieści poetyckiej, wchodził w spór o sposoby walki z zaborcą. W tamtych czasach rozwijały się bowiem ruchy karbonariuszy i różnego rodzaju spiskowców, którzy nie bali się sięgać nawet po akty terroru. Zarazem nadal żywe były ideały etosu rycerskiego, który nie akceptował nawet cienia podstępu czy zdrady. Analizując postać Waltera Alfa i jego poczynania należy pamiętać, że z perspektywy rycerza, ale również człowieka doby romantyzmu, jego postępowanie było nieetyczne.   Co jednak takiego zrobił Walter? Dzisiaj nazwalibyśmy jego działania głębokim zakonspirowaniem w celu sabotowania działań wroga. Walter, jako znający od podszewki możliwości Zakonu Krzyżackiego, rozumiał położenie Litwinów. W walnej bitwie nie mieli oni szans, a ciągłe wycofywanie się w głąb puszczy jedynie opóźniała klęskę narodu. Ta wiedza o sposobach działania wroga daje jednak szansę pokrzyżowania jego poczynań. Po nocnej rozmowie z Kiejstunem rycerz odchodzi i znika. W międzyczasie zostaje giermkiem prawdziwego Konrada Wallenroda, którego morduje w drodze do Ziemi Świętej i przyjmuje jego miano.Już sam akt zamordowania człowieka jest sprzeczny z ideą etosu rycerskiego, łamie bowiem cnotę uczciwości i wierności. Kiedy wsławił się pośród Zakonu i dzięki temu został Wielkim Mistrzem, ponownie łamał te same cnoty. Jego działania miały bowiem za zadanie osłabienie Krzyżaków poprzez kolejne przegrane bitwy. Umyślnie źle dowodząc, zdradzał pokładających w nim nadzieję towarzyszy broni. Zdobył ich zaufanie, by wykorzystać je przeciwko nim. Rycerz nie może tak postępować, ponieważ nawet wroga musi traktować w sposób godny. Zdrada i nieuczciwość rani człowieka zarówno na płaszczyźnie emocjonalnej jak też fizycznej. Dlatego stanowi zaprzeczenie rycerskości.    Warto przy tym nadmienić, że etos rycerski nie potępiał stosowania w walce forteli — wymyślnych metod wprowadzania wroga w błąd i tym samym zdobywania nad nim przewagi. Istnieje jednak różnica między sprytnym wyprowadzeniem silniejszego przeciwnika w pole a zadaniem mu ciosu w plecy przyjacielskim nożem. Wallenrod ewidentnie zrobił to drugie, czym zaprzeczył swoim zasadom jako rycerz. Stanowiło to źródło tragizmu tej postaci — człowieka honoru, który dla dobra kraju musiał się tego honoru wyzbyć.Dla kontrastu warto poznać ideał rycerza, jakim był hrabia Roland z „Pieśni o Rolandzie”. W średniowieczu to właśnie jego postawę uważano a wcielenie wszystkich zasad etosu rycerskiego. Jak wiemy, składało się na niego osiem cnót: wierność, pobożność, męstwo, roztropność, dworność, hojność, uczciwość i uznanie innych. Ze względu na potrzebę porównania Rolanda z Konradem Wallenrodem, poniższy tekst będzie skupiony wokół wierności i uczciwości. Obu tych cnót średniowiecznemu bohaterowi nie brakowało. Podczas narady Karola Wielkiego potrafił mówić to, co myśli, nawet jeżeli powodowało to niesnaski między nim i innymi rycerzami. Nigdy jednak nie starał się nikogo obrazić, a raczej dosadnie wyrażał swoje zdanie — uczciwie, po rycersku. Nie krył wiec swoich zamiarów, w przeciwieństwie do Waltera.     \n\n\n   Uczciwość Rolanda jest wręcz niezrozumiała podłóg współczesnych norm. Kiedy toczył walkę z Saracenami atakującymi tyły wojsk Karola Wielkiego, nie wezwał pomocy. Urągałoby to jego honorowi. Kiedy zaś zaczął przegrywać, wstrzymał się ponownie, ponieważ byłoby to niehonorowe i zarazem nieuczciwe. Dopiero po klęsce dał sygnał reszcie armii o zbliżającym się niebezpieczeństwie. Zakrawa to wręcz na głupotę, życie było jednak dla rycerza mniej znaczące od zasad, którymi żył. Sama walka, w której zginął Roland, była otwartym starciem o charakterze pojedynkowym. Każdy miał w nim równe szanse. Dawało to zarazem przewagę Saracenom, liczniejszym i atakującym z zaskoczenia. Śmierć w takim boju była wyrazem wierności cnotom rycerskim, przedłożenie zasad ponad zwycięstwo. To ostatnia, znacząca różnica między zachowaniem Rolanda i Wallenroda.Rycerz nie był tylko wojownikiem reprezentującym pewien poziom rozwoju sztuki wojennej. Miano to przede wszystkim oznaczało idee wojownika, który zawsze staje w obronie słusznej sprawy, ceniąc ponad życie sprawiedliwość i wiarę. To dlatego są oni do dzisiaj wzorami postępowania, a odważne i zarazem szlachetne zachowanie nazywa się rycerskim. Zarazem jednak taki wojownik musiał przedkładać zasady swojego postępowania nie tylko ponad własne życie, ale też sam cel walki. Śmierć i klęska z honorem była dla rycerza ważniejsza od nieuczciwego zwycięstwa. Dlatego właśnie podstępne metody walki stanowią zaprzeczenie ich etosu. Stawiają one bowiem na pierwszym miejscu efektywność działań oraz dążenie do zwycięstwa. Jest to jednak wygrana za wszelką cenę, również własnego honoru. Rycerz, wzór cnót, obrońca wiary i zasad, nie mógł zgodzić się na takie rozumienie walki. Niestety, być może dlatego właśnie dzisiaj już nie ma rycerzy, choć bardzo przydaliby się w XXI wieku.     \n\n\n\n\n\n\n\n\n\n"
            },
            {
                "pytanie": "33. Dobro własne czy dobro ogółu – bohater literacki w sytuacji wyboru. Omów zagadnienie na podstawie „Konrada Wallenroda” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\nKonrad WallenrodSiłaczką   Problematyką Konrada Wallenroda jest w rzeczywistości nie tragiczna opowieść o poświęceniu siebie na ołtarzu ojczyzny, ale pytanie o sposoby walki zniewolonego narodu ze swoim oprawcą. Termin \"wallenrodyzm\" ukuto właśnie na kanwie rozmyślań Mickiewicza, który postulował przejście do mniej szlachetnych, konspiracyjnych metod oporu wobec ogromu siły zaborców. Stworzył on przy okazji nowy tym bohatera romantycznego - zwanego wallenrodycznym.Postać taką cechuje pełne umiłowanie ojczyzny, które wymusza na nim dokonywania czynów niemoralnych i wyrzeczenia się szczęścia osobistego. Tragizm sytuacji potęguje fakt niezwykłej szlachetności takiego bohatera, który musi teraz niejako zaprzeć się samego siebie, aby ocalić naród. W takim ujęciu Konrad dokonuje pełnego poświęcenia swojego dla dobra Litwy. Zaprzedaje swój honor, miłość i ostatecznie samo nawet życie. Nie ma tutaj miejsca na cokolwiek, poza pośmiertną chwałą w pieśniach wajdeloty Halbana.   Zauważmy przy tym, że Konrad Wallenrod dokonuje wyboru dosłownie tragicznego - mając na szali dobro ojczyzny i swoje, każda opcja doprowadza do jakiejś formy straszliwego końca. Bohater, rozważając porzucenie zemsty, słyszy przecież w opowieści starego wieszcza o hańbie niedoprowadzenia swojego czynu do końca. Dodatkowo Walter Alf zdawał sobie sprawę z położenia Litwy, jeszcze u boku Aldony rozumie przecież, że ucieczka w głąb puszczy byłaby tylko opóźnianiem nieuniknionego. Z jego własnych słów wynika, że sytuacja, w której się znalazł to wybór tragiczny. Nie ma z niego szczęśliwego wyjścia. Postanawia więc poświęcić swoje dobro dla innych, co stanowi ostatnią niezbywalną rzecz w jego życiu - akt wolności.Wizja przedstawiona w Konradzie Wallenrodzie jest mocno zakorzeniona w romantyzmie i jego rozumieniu roli wybitnej jednostki w życiu narodu. Wraz z upadkiem powstania styczniowego spojrzenie to zanika, zastąpione przez idee pozytywistyczne. Pomimo zarzucenia pomysłu walki zbrojnej na rzecz walki o rozwój narodu, literatura polska nadal stawiała swoich bohaterów naprzeciwko wyboru między własnym szczęściem, a dobrem ogółu.    Nowela Stefana Żeromskiego Siłaczka ukazuje ten dylemat niezwykle dobitnie, poprzez ukazanie losu wybierających jego skrajne rozwiązania. Lekarz Paweł Obarecki to człowiek, którego truizm rzeczywistości doprowadził do zostania oportunistą. Snujący za młodu wielkie plany o naprawie świata, ostatecznie zostaje statecznym lekarzem na prowincji. Próby wprowadzania zmian do zastałego porządku rzeczy kończą się dla niego jedynie wyalienowaniem, a wpisanie do niego pozwala przynajmniej pogrążyć w spokojny marazm. Możemy tu postawić znak równości między obojętnością Obareckiego i dobrem jednostki. Wybiera on bowiem najłatwiejszą dla siebie drogę, pozbawioną wyrzeczeń i rozsądną w myśleniu samolubnym.Koniec noweli pokazuje nawet, jak przechodzi do porządku dziennego nad tragiczną śmiercią swojej dawnej miłości, lekko przybiera na wadze. Całkowitym przeciwieństwem jest los Stanisławy Bozowskiej - nauczycielki, która umiera na tyfus. Kobieta całą energię poświęciła edukacji najniższych warstw społecznych, pozostając wierna idei pracy u podstaw. Napisała nawet podręcznik do fizyki dla dzieci chłopów, którego jednak nie zdarzyła wydać. Bozowska stanowi więc przykład całkowitego poświęcenia swojego dobra, dla dobra ogółu ujętych w karby pozytywistycznej wizji.     \n\n\n   Sama nowela ukazuje zaś tragizm wyboru między sobą i innymi właśnie poprzez skonfrontowanie losów Obareckiego i Bozowskiej. Dramatyzmu dodaje tutaj fakt, że oboje zaczynali w tym samym miejscu, chcąc zostać lekarzami. Mężczyzna nie wykazał jednak dostatecznej siły ducha i przekonań, aby wybrać ogół ponad siebie. Autor, jak wcześniej Mickiewicz, sugeruje równie tragiczny koniec takiego rozwiązania. Bozowska umiera, ale pozostaje wierna idei, Bozowski żyje zaś, będąc jednak pogrążony w marazmie.Częstym zarzutem dla polskiego \"ducha\" narodowego jest jego martyrologia. Należy jednak zauważyć, że jednostka zawsze musi cierpieć, kiedy zostanie postawiona wobec wyboru indywidualnego dobra i dobrobytu ogółu. Człowiek bowiem nie jest samotną skałą, istnieje zawsze w pewnej zbiorowości, będąc zarazem niezależnym fenomenem. Powstaje więc dylemat, którego rozwiązanie musi być bolesne.     \n\n\n\n\n\n\n\n\n\n"
            },
            {
                "pytanie": "34. Miłość tragiczna. Omów zagadnienie na podstawie „Konrada Wallenroda” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\nKonrada WallenrodaRomeo i Julii   Adam Mickiewicz w swoim Konradzie Wallenrodzie podejmuje się odpowiedzi na pytanie o sposoby walki zniewolonego narodu. W czasach powstawania dzieła gorącą była dyskusja między zwolennikami otwartej walki zbrojnej i konspiratorami. Ci pierwsi zarzucali oponentom działania niehonorowe, niegodny rycerskiej przeszłości Polski postęp. Mickiewicz zabrał tymczasem głos w sprawie, wyraźnie ukazując zalety takiego działania, a zarazem tragiczny los spiskowców.Tytułowy Konrad Wallenrod, poza swoim honorem i życiem, traci również miłość. Jest ona w sposób oczywisty tragiczna. Walter Alf i Aldona poznają się na dworze Kiejstuna, razem pragnąc szczęśliwej przyszłości. Zarysowana w opowieści Wajdeloty oraz rozmowach obojga kochanków wizja nie pozostawia również złudzeń co do siły ich miłości. Kochankowie nie mogą być jednak razem z powodu siły niejako zawisłych nad ich małym światem.   Mickiewicz nie posługuje się tutaj starożytnym pojęciem fatum, zamiast niego umieszczając wydarzenia polityczne okresu walki Zakonu Krzyżackiego z Litwą. Walter Alf i Aldona żyją na ich tle, przez co podlegają ich oddziaływaniom. Jak wiadomo rycerz litewski poświęca się, by w konspiracji niweczyć starania Zakonu o opanowanie swojej ojczyzny. Teoretycznie sam podejmuje decyzję o tragicznym końcu swojej miłości, mógłby przecież uciec z Aldoną wgłąb litewskich puszcz. Takie rozwiązanie przyniosłoby jednak tylko chwilowe szczęście, Krzyżacy szybko dotarliby do samego serca kraju i tam ich dopadli. Dlatego musi podjąć decyzję, która niezależnie od swojego kształtu, będzie miała tragiczny charakter. Kiedy zaś po latach spotka ponownie Aldonę i wspomni o możliwości ucieczki od swojego celu w jej objęcia, ta odmówi. Woli pozostawić sobie wspomnienie młodego, nieskazitelnego uczucia, niż rozczarować efektem przeżytych samotnie lat. Poza tym na drodze połączenia leży też przyrzeczenie złożone Bogu.Widzimy tu więc połączenie miłości tragicznej z wątkiem miłości niespełnionej, niemożliwej do realizacji. Nie mamy tu jedynie klasycznie ujętej katastrofy kochanków, potrzebnej do pełnego nakreślenia motywu. Jako takową możemy jednak rozumieć właśnie ponowne połączenie ukochanych, którzy dla dobra szczęśliwych wspomnień muszą pozostać odseparowani. Katastrofą jest tutaj paradoks nieszczęścia, które pozwala zachować cień dawnej miłości.    Romeo i Julia stanowią najbardziej znaną parę kochanków w historii literatury. Dzieło Wiliama Szekspira na tyle mocno zrosło się z motywem miłości tragicznej, że często od razu przywodzi na myśl parę z Werony. Mamy tutaj klasyczne podejście do tego tematu. Para zakochanych w sobie młodych ludzi nie może ze sobą być ze względu na przynależność do śmiertelnie skłóconych rodzin. Mimo to podejmują walkę o własne uczucie, chcąc uciec od swoich bliskich przy pomocy podstępu ojca Laurentego. W wyniku spóźnienia się posłańca i nieporozumienia z tego wynikającego oboje giną. Szekspir jak wiemy, nie korzystał w swoich dziełach z koncepcji fatum, pozostawiając człowiekowi wolną wolę. Wystawiał go jednak na konsekwencje czynów swoich oraz innych, czego przykładem jest właśnie tragedia Romea i Julii.     \n\n\n   Miłość należy do grona najczęściej eksploatowanych przez sztukę motywów. Jej tragiczna forma przyciąga uwagę jeszcze bardziej, ze względu na zawarty w niej kontrast. Stan miłości kojarzymy przecież z czymś dobrym i przyjemnym. Tymczasem tutaj ma on nie tylko fatalny koniec, wydaje się wręcz, że cały świat staje naprzeciw realizacji wzniosłej wspólnoty kochanków. Niemniej, patrząc z perspektywy widza, miłość tragiczna wydaje się zarazem najsilniejszym rodzajem tego stanu. Jeżeli bowiem potrafi trwać mimo przeciwności losu, udowadnia swoją trwałość. Co więcej, przekracza ona granice unicestwienia. Śmierć kochanków nie kończy przecież ich związku, a często stanowi płaszczyznę ostatecznego zjednoczenia. Takim sposobem po raz kolejny miłość udowadnia, że jest zjawiskiem ponad tym światem - godnym zarówno opisania, jak też osobistego poznania.     \n\n\n\n\n\n\n\n\n\n"
            }
        ]
    },
    {
        "tytul": "Adam Mickiewicz, „Pan Tadeusz”",
        "opracowania": [
            {
                "pytanie": "35. W jakim celu literatura ukazuje wyidealizowany obraz danej społeczności? Omów zagadnienie na podstawie „Pana Tadeusza” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Wizja Soplicowa wykreowana przez Adama Mickiewicza jest przykładem tworzenia legendy tzw. złotego wieku, wykorzystującej przy tym sentyment do kraju lat dzieciństwa. Wiemy to, ponieważ sam autor wspomina o tym na łamach swojego dzieła. Wizja złotego wieku to powtarzający się na przestrzeni wielu kultur i epoko motyw, zakładający istnienie utraconego apogeum szczęśliwości danego narodu. Wiąże się on z przeświadczeniem o własnej sławetnej przeszłości, która stoi w opozycji do szarej rzeczywistości dnia dzisiejszego.Dla Mickiewicza złotym wiekiem był okres jego dzieciństwa na Litwie, kiedy ostatnie echa kultury sarmackiej przebrzmiewały jeszcze pośród kresowych dworków. Stworzył więc idylliczną wizję Soplicowa, gdzie wąsaci szlachcice żyją po polsku, z dawien dawna kultywując tradycję i ciesząc się nieskazitelną radością ziemiańskiej egzystencji. W obrazie tym nie zobaczymy karbowego tłukącego chłopa knutem ani pana, upijającego się na umór. Nie będzie tam waśni sąsiedzkiej, prócz tej zakończonej wspólną walką z odwiecznym wrogiem - Moskalem. Soplicowo to świat jak z obrazka, do którego tęskni polska dusza, nawet jeżeli ciał nigdy nie zaznało sarmackiej szabli.   Powyższe stwierdzenie po części odpowiada na pytanie o przyczynę stworzenia „Pana Tadeusza” w takiej wyidealizowanej formie. Mickiewicz pragnął dać Polakom ich własną „Iliadę” - epopeję narodowotwórczą. Doskonale rozumiał bowiem, jak wielkie dzieło Homera stworzyło ducha jednoczącego Greków i nadającego im narodową unikatowość. Pragnął legendy, złotego wieku, który zawędruje pod strzechy i będzie inspirował kolejne pokolenia. Co więcej, zdając sobie sprawę z opłakanej sytuacji narodu, pragnął niejako stworzyć arkę dla naszej kultury. Pisząc „Pana Tadeusza”, stworzył szlachetną wizję dawnego porządku rzeczy, do którego warto było wracać i na którym można było wzorować przyszłą wolną Polskę. Dla obciążonych ciężarem rozbiorów współczesnych epopeja miała być zaś swoistym pocieszeniem. Wyidealizowane Soplicowo pełniło więc również funkcję eskapistyczną.Bardzo ciekawą funkcję nadał swojej wyidealizowanej wizji dawnej Rzeczpospolitej Henryk Sienkiewicz. Jego „Ogniem i mieczem” to stylizowana na dawne szlacheckie gawędy z elementami homeryckimi opowieść, której założeniem było pokrzepienie serc. Powieść historyczna dziejąca się za powstania Chmielnickiego ukazuje Polskę jako potężny kraj z niezwykle bitnymi mieszkańcami. Być może wszyscy nie są tak idealni, jak mieszkańcy Soplicowa. Są wśród nich nieco mniej nieskazitelne postaci, te jednak nie zasłaniają wizji dawnej chwały. Tak samo nie psuje go problem szlachty ciemiężącej chłopów, czy zrywającej sejmy. Rzeczpospolita ma tutaj swoich wrogów, którzy rzecz jasna nie mają powodów, by jej nienawidzić, oraz dzielnych obrońców. Wszystko podnosi strapione serce na duchu, kieruje myśli ku dawnej chwale.    Strapieni długim czasem zaborów Polacy potrzebowali przypomnienia dni swojej największej chwały. Dlatego Sienkiewicz dał im prosty, ociekający epickimi momentami obraz I Rzeczpospolitej i jej sarmackich mieszkańców. Chciał podnieść ich na duchu, pokrzepić. Idealnie nadawała się do tego wizja dawnej chwały, którą odpowiednio idealistycznie przedstawił. Tym niemniej bylibyśmy nieuczciwi względem Sienkiewicza, gdyby zarzucić mu tylko takie działanie.Ewidentnie bowiem autor pragnął również przekazać swojemu czytelnikowi pouczenie patriotyczne. Tę mityczną siłę Rzeczpospolitej upatrywał w jej dzielnych, zdolnych do poświęceń obywatelach. Poprzez wyidealizowanie obrazował budującą moc wspólnoty zjednoczonej, stawiającej dobro grupowe ponad jednostkowe ambicje i animozje. Tym samym, niczym na poglądowym idealnym przykładzie Sienkiewicz pokazuje czytelnikowi dobre skutki prospołecznych zachowań. Wyidealizowanie Sarmatów, albo chociażby pewnych ich przedstawicieli, ma więc rolę wychowawczą.     \n\n\n   Wszyscy potrzebujemy czasami pięknych snów. Takich, które pozwolą nam wstać rano, zainspirowani do kolejnego dnia pośród szarej rzeczywistości. Największe osiągnięcia ludzkości zaczynały się często właśnie od takiego snu. Tym samym są właśnie legendy o złotym wieku, idealnych społeczeństwach i utopiach. Pragniemy wizji, która inspiruje, podnosi na duchu i pokrzepia serca. Tworzymy więc wyimaginowane, upiększone obrazy własnych społeczeństw. Dzięki nim możemy do czegoś dążyć, na czym się wzorować. Stanowią one poniekąd lustrzane odbicie nas samych, czasami wytykając przez to niedostrzegalne błędy.Niektórzy zapewne nazwaliby to oszukiwaniem samych siebie, tworzeniem zwodniczych iluzji. Być może po części tak jest, o ile za mocno wierzymy w stworzone przez siebie legendy. Nie ma jednak nic złego w historii mającej inspirować innych, tak jak nie ma nic złego w posiadaniu marzeń. Wszystko jest kwestią rozróżniania ich od rzeczywistości i jedynie pokrzepiania nim swojego serca, przygotowując je do codziennej pracy przy budowaniu lepszego jutra. Smutny bowiem naród, który nie ma swojej upragnionej wizji złotego wieku. Żyje bowiem tylko dniem dzisiejszym i nie ma do czego dążyć.     \n\n\n\n\n\n\n\n\n\n"
            },
            {
                "pytanie": "36. Utwór literacki jako wyraz tęsknoty za ojczyzną. Omów zagadnienie na podstawie „Pana Tadeusza” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   „Pan Tadeusz” powstał w czasach emigracji Adama Mickiewicza z Polski - epilog opowiada już o losach uchodźcy na paryskim bruku. Autor nie mógł wrócić do ukochanej ojczyzny z przyczyn politycznych, dlatego też przelał całą swoją tęsknotę w dzieło, które opisywało jej największe zalety - sielankową przyrodę, społeczeństwo pełne dobrych gospodarzy i patriotów wiernych tradycjom i kulturze.„Pan Tadeusz” jest więc swego rodzaju hołdem dla ojczyzny, zapisem jej najlepszych cech i tym samym sposobem na utrwalenie świata, który w czasach Mickiewicza powoli kończył się już wraz ze zmniejszaniem się wpływu kultury szlacheckiej na społeczeństwo. Już pierwsze słowa „Pana Tadeusza” przywołują utraconą ojczyznę autora i budują wokół niej nastrój nostalgii. Dodatkowo Mickiewicz miał świadomość, że jego czytelnicy również tęsknią za światem, który został im odebrany, Kontakt z dziełem, który wskazywał na najlepsze cechy utraconego kraju miał służyć pokrzepieniu serc narodu i przypomnieniu mu, o jaki piękny świat walczy.   Sam Mickiewicz w epilogu dzieła przyznał, że stworzył obraz wyidealizowany i przesadnie optymistyczny, ponieważ jego celem nie było rozdrapywanie ran związanych z niewolą ojczyzny. „Pan Tadeusz” miał zabrać jego i jego czytelników do pięknego świata, w którym kraj rodzinny był piękny, pełen dobrych ludzi i gotowy do walki o swoją niepodległość. Dzięki temu dziełu Mickiewicz mógł spędzić jeszcze trochę czasu w krainie, która najprawdopodobniej zniknęła już na zawsze z tego świata.Henryk Sienkiewicz co prawda nie musiał uciekać z Polski z powodów politycznych, ale mimo to sporą część swojego życia spędził poza jej granicami, dodatkowo tworzył w czasach, w których była ona wciąż pod zaborami. Nie można więc dziwić się, że w jego dziełach obecna jest tęsknota za ojczyzną i są one jej wyrazem. Sienkiewicz na tym motywie oparł między innymi takie utwory jak powieść „Potop” czy nowela „Latarnik”.    „Potop” to część trylogii, której akcja dzieje się w wieku XVII i przedstawia ona burzliwie dzieje Polski w tamtych czasach. Sienkiewicz jako czas akcji wybrał więc moment, w którym Polska była wciąż wolna i odnosiła sukcesy na polu militarnym, powstrzymując na przykład potop szwedzki. Autor, tęskniąc za swoją niepodległą ojczyzną, przywołał takie momenty z jej przeszłości, którymi każdy patriota mógł się chwalić i które mogły służyć pokrzepieniu serc narodu, znękanego rządami zaborców.W „Potopie” ojczyzna także jest w potrzebie, ale na pomoc przychodzą jej szlachcice, wierni rycerze, gotowi poświęcić wszystko dla jej wolności. Wojna ze Szwedami jest dla nich tak naprawdę przygodą, a Polska wychodzi z tego starcia zwycięsko, dzięki swoim siłom i tradycjom. Sienkiewicz przypomina więc dobre czas swojej ojczyzny, kiedy była ona potęgą, a jej społeczeństwo zbrojnie walczyło o swoje prawo do wolności. Tęsknota za ojczyzną sprawiła także, że w powieści Sienkiewicza wszelkie przywary sarmackiej szlachty, które między innymi doprowadziły do upadku Polski i do zaborów, stają się jedynie zabawnymi, nieistotnymi wadami, które nikną w porównaniu jej poświęcenia się dla ojczyzny.     \n\nAutorką opracowania jest: Marta Grandke.\n   Z kolei nowela „Latarnik” jest próbą poradzenia sobie z losem emigranta, który żyje daleko od swojej ojczyzny. Trwa to już tak długo, że główny bohater próbuje sobie życie ułożyć na nowo, daleko od Polski. Skawiński odwiedza wciąż nowe miejsca na świecie, ale nigdzie nie potrafi zostać na dłużej. Gdy zostaje zatrudniony jako latarnik, wydaje mu się, że odnalazł spokój. Kiedy jednak otrzymuje paczkę z egzemplarzem „Pana Tadeusza”, okazuje się, że jego miłość do ojczyzny nigdy nie wygasła i wciąż, nawet po tylu latach, budzi ona w nim bardzo żywe emocje. Przez lekturę powieści pochodzącej z jego ojczyzny latarnik zaniedbuje obowiązki i zostaje wydalony ze stanowiska, jednak jest to dla niego niczym wobec uczuć, jakie wzbudziła w nim otrzymana książka.Utwór literacki może więc wyrażać tęsknotę za ojczyzną na wiele różnych sposobów. Czasami jest hołdem złożonym jej pamięci, gdy autor opisuje ją jako idealną krainę. Innym razem pisarz może przywołać najlepsze i najwspanialsze momenty z jej historii, by pokrzepić strapione serca swoich rodaków i przypomnieć, że ojczyźnie udawało się wybrnąć z wielu tragicznych sytuacji.     \n\n\n\n\n\n\n\n\n\n"
            },
            {
                "pytanie": "37. Zwyczaje i obyczaje szlacheckie w kulturze polskiej. Omów zagadnienie na podstawie „Pana Tadeusza” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Adam Mickiewicz pragnął, aby „Pan Tadeusz” zawędrował pod strzechy. Wiązało się to z koncepcją o narodowotwórczej mocy poezji. Wieszcz rozumiał swoją dziejową misję jako poety, siłę umożliwiającą mu jego twórczością kształtowanie ducha narodowego. Chciał przy tych zachować jak najwięcej z dawnej Polski, dać cierpiącym pod zaborami krajanom obraz „złotego wieku”, który pozwoli przetrwać ojczyźnie w tęsknocie do lepszych dni. Dlatego też jego dzieło zawiera tak dużo dokładnych opisów szlacheckich obyczajów.Znajdziemy tam między innymi doskonały przykład sarmackiego zachowania podczas uroczystego posiłku. Scena uczty w ruinach zamku Horeszków obfituje w zachowania, których dalekie echo możemy zaobserwować nawet dzisiaj. Na pierwszy plan wysuwa się rzecz jasna sposób zajmowania miejsc przy stole. Wyraźnie zarysowuje się hierarchiczny model, biorący pod uwagę pełnioną w społeczności funkcję oraz starszeństwo. Najbardziej zaszczytne miejsca należą się najstarszym i najznamienitszym szlachcicom.   Dzisiaj również w wielu domach spotkać możemy jeszcze zasadę siadania ojca u szczytu stołu i honorowego miejsca dla starszych pokoleń. Kolejnym elementem jest usługiwanie najbliżej siedzącym dziewczętom przez najbliżej siedzących młodzieńców. Było to podyktowane nie tylko grzecznością, ale też służyło zaznajamianiu młodego pokolenia i pozwalało na zawiązywanie damsko — męskich znajomości w sposób przyzwoity. Dzisiaj co prawda świat poszedł naprzód i młodzi ludzie poznają się na setki innych sposobów, nadal jednak można spotkać dżentelmenów hołdujących tradycji podawania najbliższej kobiecie jedzenia przy stole, czy choćby otwierania jej drzwi.Podobnym zwyczajem okraszone są też zaręczyny Tadeusza i Zosi, kiedy to młodzi służą gościom. Niekiedy, przy tradycyjnej uroczystości ślubnej również pan młody zobligowany jest do pilnowania zapatrzenia stołów gości np. w alkohol. Zwyczaj uległ delikatnemu przekształceniu, nadal jednak posiada podobną wymowę.    Nie można też omawiać „Pana Tadeusza”, nie wspomniając chociaż pobieżnie o polonezie. Taniec narodowy wywodzący się z kultury szlacheckiej uświetnia dzisiaj studniówki — niezwykle ważne wydarzenie w życiu każdego maturzysty. Jest ono niejako inauguracją przed egzaminem dojrzałości, zaznaczeniem nowego etapu życia. Mickiewicz również ukazuje go w takim kontekście. Epopeja opisuje tańczenie poloneza jako uświetnienia wejścia wojsk Napoleona na Litwę. Wojna z Rosją była wtedy uważana za początek odzyskania przez Polskę niepodległości. Dlatego mieszkańcy Soplicowa tańczą z przybyłymi dowódcami taniec narodowy — symbolizując tym samym odrodzenie ojczyzny i inaugurując nowy etap życia narodu.Istnieją jednak zwyczaje o wiele mniej szlachetne, które niestety przetrwały do dzisiaj. Były one zmorą kultury sarmackiej już setki lat temu i nawet wybitnym moralizatorom nie udało się ich wyplenić. Mowa tu rzecz jasna o oświeceniowych reformatorach Rzeczpospolitej, takich jak Ignacy Krasicki. Ten wybitny poeta poddał krytyce pewien znany w świecie, polski zwyczaj narodowy. Jest nim rzecz jasna kultura picia alkoholu.     \n\n\n   W swoim „Pijaństwie” książę poetów polskich ukazuje, że sarmaci pili początkowo bardzo grzecznie i kulturalnie. Ilość alkoholu oraz częstotliwość jego spożywania zamieniała jednak każdą biesiadę w pijatykę. Rozmowy schodziły wtedy na tematy polityczne, które skłócały i tak biernych w pracy pro publico bono warchołów. Ostatecznie więc z miłego wychodziła burda. Dzisiaj niewiele się zmieniło. Polacy szczycą się produkcją dobrej jakości alkoholi oraz mocną głową. Mamy pewne starodawne zasady kulturalnego spożywania trunków wyskowych, ale nie wynika z tego żaden umiar i cywilizowane zachowanie. Pokazują to statystyki. Rzecz jasna nie wolno generalizować, niemniej „kultura picia” jest nadal poważny problemem. Zwyczaj ten, a może raczej przywara narodowa, powinien zostać gruntownie przemyślany dla dobra całego społeczeństwa.Kultura szlachecka została przez Polaków uznana za ich kulturę narodową. Oznacza to tyle, że jest kultywowana do dzisiaj, oddziałuje na nasz sposób myślenia i zachowania. Co prawda wiele spośród sarmackich obyczajów uległo w dużej mierze przekształceniom bądź zatarło swoje pierwotne znaczenie. Nadal jednak możemy, z dużą dozą prawdopodobieństwa, odnaleźć je pośród codziennych zwyczajów Polaków.  Traktowane z pietyzmem i szacunkiem będą kształtować naszego narodowego ducha przez kolejne pokolenia. Niestety może to też mieć swoje złe strony. Bowiem do zwyczajów nie można podchodzić bezkrytycznie. Odziedziczyliśmy bowiem wiele zachowań, które należałoby gruntownie przemyśleć i zmienić. Głęboko zakorzenione w naszej kulturze warcholstwo, przesadne uwielbienie dla trunków wyskokowych i pieniactwo to tylko niektóre, od dawna już zauważane złe cechy kultury polskiej. Obyśmy potrafili dbać o nasz dorobek dziejowy tak, żeby czynić się dzięki niemu coraz lepszym. Milej jest bowiem myśleć o swoim obyczaju jako o tożsamym z Panem Tadeuszem, niż potępianymi przez Krasickiego warchołami.     \n\n\n\n\n\n\n\n\n\n"
            },
            {
                "pytanie": "38. Czy szlachetnymi uczynkami można odkupić ciężką winę? Omów zagadnienie na podstawie „Pana Tadeusza” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   W kwestii grzesznika próbującego odkupić dawne winy poprzez dobre uczynki nie ma chyba w polskiej kulturze lepszego przykładu, niż Jacek Soplica. Szanowany po zaściankach rębajło i niewątpliwy przykład sarmackiego sobiepanka wszedł w znane czytelnikowi konszachty ze Stolnikiem Horeszką. Powód tych bliższych znajomości prostego ziemianina i przedstawiciela arystokracji był jasny - polityka. Niemniej serdeczność, z jaką Horeszko odnosił się do Soplicy, zaowocowała niespodziewaną miłością jego córki do Wąsala. Ewidentny mezalians i kompletny upadek Soplicy to historia znana każdemu uczniowi. Tak samo jak haniebny strzał, który zakończył życie Horeszki.Istotną w tej historii jest jednak próba poprawy i zadośćuczynienia, podjęta przez Jacka Soplicę. Służba w Legionach Polskich, skrycie pychy pod mianem Księdza Robaka, zaopiekowanie się córką zmarłej ukochanej, wreszcie służba dla Napoleona przeciwko Moskwie i próba połączenia węzłem małżeńskim obu rodzin. Pokorny mnich Robak zrobił wiele dobrego tam, gdzie Jacek Soplica wyrządził samo zło. Znamienne jest, jak symbolicznie Mickiewicz oddaje próbę zadośćuczynienia. Wprawne oko bohatera ratuje ostatniego Horeszkę, tak jak kiedyś zgładziło jego antenata. Kula w piersi Stolnika odpowiada kuli w Soplicy, kiedy zasłonił ciałem Hrabiego. Małżeństwo Zosi Horeszko i Tadeusza Soplicy to węzeł zgody zamiast wcześniejszej wrogości. Pokorny mnich-patriota to zaś przeciwieństwo buńczucznego Sarmaty-egoisty. Czy jednak te symboliczne ofiary cofnęły krzywdy, jakie wyrządził Soplica?   Z punktu widzenia logicznego nie miało to miejsca. Nic przecież nie zwróci życia Stolnikowi, nie odda straconych lat matce Tadeusza. Dobro Księdza Robaka jedynie symbolicznie oddaje zło Jacka Soplicy. Niemniej, naprawia je. Wszak nastaje pokój między rodzinami, Tadeusz poślubia Zosię, a Gerwazy wybacza samemu zbrodniarzowi. Tajemnica tkwi właśnie w tym ostatnim, Gerwazym i mocy jego przebaczenia.Wszystkie czyny Soplicy jako Robaka, choć dały wiele dobrego, nie mogły być równe dawnemu złu. Dały jednak świadectwo szczeremu żalowi za przeszłość. Gerwazy, ujęty nimi, przebaczył. Tym samym uleczył zarówno siebie (wszak nienawiść do Sopliców i jego wiele kosztowała) oraz obdarował pokojem umierającego Jacka. Klucznik, nomen omem, zamknął za nimi przeszłość i pozwolił iść rodzinom Sopliców i Horeszków ku przyszłości. Do przebaczenia i zapewnienia tej przyszłości potrzebne jednak było pokorne dobro Księdza Robaka.    W rozprawie o odpokutowywaniu zła dobrem nie może również zabraknąć Andrzeja Kmicica. Chorąży orszański wzorowany był poniekąd na Soplicy, przez to ich historie wydają się niezwykle podobne. Oto pierwszorzędny swawolnik, junak i warchoł poczyna sobie grzesznie, ze stratą dla poczciwych ludzi. W jego charakterze nie brakuje jednak szlachetnych cech, takich jak odwaga czy uczciwość. Kocha również bezkompromisową w kwestiach moralnych Oleńkę Billewiczównę. Dlatego nauczony lekcją od Pana Wołodyjowskiego, postanawia zasłużyć na jej uczucie i zmienić życie. Rzecz jasna wiemy, że Janusz Radziwiłł wykorzysta ten rycerski sznyt Kmicica i zrobi z niego zdrajcę. Bohater będzie więc próbował nie tylko zmienić swoje postępowanie, co jeszcze krwią wylaną dla obrony ojczyzny odzyskać dobre imię i miłość Oleńki.     \n\n\n   W przypadku Kmicica problem winy i jej naprawy nie ma aż tak głębokiego, chrześcijańskiego wydźwięku. Na pierwszy rzut oka przypomina rachunek zysków i strat. Bohater pomógł zdrajcom, a więc musi teraz ryzykować życie za ojczyznę i powstrzymać Radziwiłłów. Grzeszył dawniej, teraz będzie więc cierpiał w obronie Jasnej Góry. Taka pokuta przynosi rezultaty, kiedy król ogłasza jego zasługi i oczyszcza imię Kmicica. Odrzucenia Oleńki i wrogiej  szlachty laudańskiej nie musiało to jednak przekonać. Król nie mógł ich przecież zmusić do zmiany zdania o Kmicicu. To jego poświęcenie i dobre intencje spowodowały wybaczenie. Szczerość, jaką udowadniały rany na ciele bohatera, otworzyła drogę do ich serc. Tym samym historia chorążego orszańskiego udowadnia, że w naprawianiu swoich błędów chodzi w istocie o prawdziwą skruchę. Tylko taka może na powrót zbudować relację między pokrzywdzonym a wyrządzającym zło.Czas jest liniowy, nie działa wstecz. Tak samo każdy nasz czyn wydarzy się tylko raz i nigdy go nie cofniemy. Możemy jednak próbować naprawić własne błędy. Nigdy nie będzie to rzecz jasna pełne zadośćuczynienie, kwestie moralne nie są jednak rachunkiem matematycznym. Chodzi o szczerość, wyrażenie swojej skruchy i prośby o przebaczenie. Ta ostatnia leży po stronie ofiary, której chcemy wszystko wynagrodzić. Jeżeli ona dokona aktu przebaczenia, obecne dobro zwycięży dawne zło, nawet jeżeli nie będzie mu dokładnie równe. Tym samym możemy twierdząco odpowiedzieć na postawione we wstępie pytanie. Zaznaczyć jednak trzeba, że ostateczna decyzja leży po stronie pokrzywdzonych naszymi działaniami. Naprawa zła jest bowiem wchodzeniem w relację, a nie tylko walką ze skotami naszych czynów.     \n\n\n\n\n\n\n\n\n\n"
            },
            {
                "pytanie": "39. Przemiana wewnętrzna bohatera. Omów zagadnienie na podstawie „Pana Tadeusza” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\nPan TadeuszKordian   Epopeja narodowa Pan Tadeusz urzeka barwnym korowodem postaci, których większość wpisała się na stałe do zbiorowej pamięci narodu. Jest wśród nich posępny klucznik Gerwazy, flirtująca Telimena i Hrabia o romantycznym usposobieniu. Jednak z nich wszystkich największe wrażenie robi postać Jaska Soplicy, znana przez większość fabuły księdzem Robakiem. Przeszłe losy tego bohatera stanowią zaczątek akcji całego dzieła Adama Mickiewicza, jest on więc niezwykle istotną postacią.Historię Jacka Soplicy poznajemy dzięki retrospekcji. Był on początkowo typowym warchołem, wąsatym awanturnikiem o dużym poparciu w zaściankach szlacheckich. Widzimy jednak w Wąsalu pewną nutę wybitności, która zwraca na niego uwagę Stolnika Horeszki. Sądząc po sprycie jego późniejszego \"wcielenia\" musiał on by przynajmniej inteligentny. Dalsze wypadki, począwszy od podania mu czarnej polewki, uwypuklają jedynie negatywne cechy tej postaci. Impulsywne działanie, chciwość, samolubność.   Po zabiciu Hrabiego Horeszki Soplica postanawia jednak zmienić swoje życie, budzi się w nim poczucie winy. Jest to moment przełamania, w którym widzimy właśnie jego dynamiczność. Powoli, sukcesywnie zmienia on swoje postępowanie, chcąc dodatkowo czynami zadośćuczyni popełnione wcześniej krzywdy. Opiekuje się sierotą po dawnej ukochanej, chcąc ją w przyszłości ożenić z synem i tym samym połączyć oba rody. Dodatkowo wstępuje do Legionów Polskich, a gdy nie może już dalej walczyć, zostaje mnichem. Przyjmuje imię Robak, które oddaje jego skruszoną naturę oraz służbę dla sprawy, nie chwały.Motyw zmiany imienia na znak odmiany życia jest bardzo stary i posiada pewne znaczenie rytualne. Wraz z dawnym mianem niejako umiera \"stary\" człowiek, a z nim wszystkie jego złe cechy i przewiny. Zostanie księdzem Robakiem stanowi więc kulminację przemiany Jacka Soplicy. Porównać tę przemianę możemy zaś poprzez kontrast początku oraz końca jego historii. Dramat Horeszków i Sopliców rozpoczął się od niefortunnego strzału, od którego ginie Stolnik. Ostatecznie jednak Jacek Soplica zasłania piersią od kuli Moskala hrabiego Horeszkę - symbolicznie odpokutowując swoją dawną winę. Z mordercy i warchoła stał się więc patriotą i bohaterem. Symbolem wewnętrznej przemiany.    Warto te porównać taką przemianę postaci u innego autora. Interesującym podejściem może się okazać zestawienie Jacka Soplicy z Kordianem Juliusza Słowackiego, a to z powodu starej animozji między wieszczami. Przemiana młodego bohatera kieruje się w tym wypadku wraz z kolejnymi etapami dorastania oraz niejako idei mistycznego oświecenia. Kordiana poznajemy jako młodzieńca o skłonnościach do choroby wieku - zachowań, które najlepiej oddaje Werter Goethego. Pod wpływem poszukiwań \"idei wielkiej\" postanawia on skonfrontować się z każdą myślą współczesnej sobie Europy. Dochodzi tym samym do pesymistycznych wniosków o potędze pieniądza, znikomej wartości poezji, niestałości kobiet i sprzedajności wiary. Na górze Mont Blanc doznaje jednak mistycznego oświecenia - wybierając życie poznaje idee, za którą warto umrzeć.     \n\n\n   Czytelnik widzi doskonale jak ten romantyczny chłopiec z każdą swoją podróżą staje się coraz bardziej rozczarowany światem, wręcz cyniczny. Zarazem jednak dorasta, odnajduje życiowy cel i zaczyna za nim podążać. Do spisku koronacyjnego przystępuje już nie ta sama postać, która próbowała się zabić na początku utworu. Jest to zdeterminowany, nadpobudliwy młodzieniec, który czuje ciężar swojej dziejowej misji. Kordian zmienia się więc wewnętrznie, a czytelnik śledzi tę zmianę na każdym jej ważnym kroku.Przemiana wewnętrzna to jedna z wielkich tajemnic życia. Człowiek może dokonać jej na wiele różnych sposobów, zarówno złych, jak i dobrych. Bohater dynamiczny z literatury stanowi kwintesencję literacką tego, co dzieje się każdego dnia w realnym życiu. Poprzez jego kreację próbujemy zrozumieć zachodzące w nas przemiany, przeanalizować ich dynamikę. By może dokonanie oceny tego zjawiska nie jest możliwe - ono zwyczajnie ma miejsce i nie Platon, a Heraklit może mieć tutaj rację. Wszystko, a szczególnie wewnętrzne życie człowieka, płynie. Nam jedynie pozostaje wybrak kierunek tych zmian tak, by dążyły ku dobru i rozwojowi. Do oceny jak to zrobić, potrzeba nam zaś przykładu takiego, jakim są bohaterowie dynamiczni.     \n\n\n\n\n\n\n\n\n\n"
            }
        ]
    },
    {
        "tytul": "Adam Mickiewicz, „Dziady” część II",
        "opracowania": [
            {
                "pytanie": "40. Relacje między światem realnym a fantastycznym. Omów zagadnienie na podstawie „Dziadów” części II Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Aby udowodnić prawdziwość tej hipotezy, potrzeba sięgnąć ku wyżej wspomnianej literaturze. W dorobku pisarzy narodowych mamy ogromną ilość dzieł, które podejmują się tematu nadprzyrodzonego charakteru bytu. W tej pracy wykorzystane zostaną dwa utwory, będące sztandarowymi przykładami polskiego romantyzmu: „Dziady” cz. II Adama Mickiewicza oraz „Balladyna” Juliusza Słowackiego.Adam Mickiewicz w swoim dramacie romantycznym przedstawia artystyczną wizję pradawnego, bałtosłowiańskiego rytuału Dziadów. Za czasów wieszcza narodowego istniały jeszcze miejsca na Białorusi, Litwie, Ukrainie i w Polsce, gdzie chłopi praktykowali taką formę kontaktu ze zmarłymi. Dziady wynikały bowiem z potrzeby wejścia w interakcję ze światem nadnaturalnym, tęsknoty za zmarłymi oraz chęci niesienia im pomocy w życiu pozagrobowym. Mickiewicz ukazał więc, jak prości ludzie pod przewodnictwem Guślarza przywołują dusze zmarłych, po czym pragną pomóc im dostać się do nieba. Proponują rzeczy, które mają niejako skrócić ich pobyt „między światami”.   Widzimy więc, że obie te rzeczywistości wzajemnie się przenikają. Znając odpowiednie rytuały, mając również odpowiednie podejście, człowiek może wejść w interakcję z nadnaturalną prawdą. Przenikanie to ma zarazem wymiar oddziaływania. Człowiek może pomóc istotom „po drugiej stronie”, ulżyć ich cierpieniom. Zarazem jednak duchy są w istocie wytworem wymiaru realnego — ich przewinienia za życia determinują los po śmierci. Co więcej, pokuta ma wymiar symboliczny. Związana jest z popełnionym złem, zaniechaniem, brakiem trosk. Przedstawia to ludowe myślenie, jakoby świat nadprzyrodzony był domeną ducha, a więc platońską krainą idei. Fantastyczna rzeczywistość jest sprawiedliwa w przeciwieństwie do skażonego niedoskonałego świata materialnego. Nadaje to zarazem tym rzeczywistościom ciekawego wyrazu. Są one jakby swoimi przedstawieniami, odbiciami. Nadają sobie więc nawzajem kształt.Juliusz Słowacki swoją „Balladynę” ubrał w bardziej baśniową konwencję. Dzięki temu mamy wgląd w świat nadprzyrodzony w sposób bardziej szczegółowy, możemy przyjrzeć się charakterowi jego mieszkańców. Ci zaś mają swoje miłostki, zazdrości, potrafią psocić i być krnąbrni wobec przełożonych. Potężna Goplana na swój sposób traci głowę dla wiejskiego hultaja Grabca, wchodząc w intymną zażyłość ze śmiertelnikiem. Chcąc pozyskać serce młodzieńca, knuje intrygę z wydaniem tytułowej bohaterki i ukochanej Grabca za księcia Kirkora. Służące Goplanie chochliki mącą jednak w planach swojej pani, co staje się niejako katalizatorem zbrodni Balladyny.    Dostrzegamy tu więc, że świat rzeczywisty przenika się ze światem fantastycznym. Ludzie mogą spotkać byty nadprzyrodzone, te zaś wchodzą z nimi w interakcje na poziomie wręcz intymnym. To typowe podejście dla ludowych bajek przedstawia jednak znacznie głębszą myśl. Rzeczywistość fantastyczna oddziałuje na świat materii, a wręcz kreuje losy jego śmiertelnych mieszkańców. Kaprysy bytów duchowych stają się zalążkami ludzkiego szczęścia i tragedii, choć to śmiertelnik wybiera ostateczny kształt swojego życia. Mamy tu więc myśl, że naszym przeznaczeniem kierują siły nadnaturalne. Słowacki podkreśla jednak, że Goplana również zakochała się w Grabcu i jego kaprysy powodowały takie zachowanie potężnej pani jeziora. Tym samym świat materialny oddziałuje na świat duchowy, przynajmniej u romantycznego poety.Co istotne, w dramacie mamy trzy epizody wymierzania przez istoty fantastyczne sprawiedliwości. Grabiec zostaje zamieniony w drzewo za igranie z uczuciami Goplany, wodna nimfa wzbudza wyrzuty sumienia w Balladynie, a tą ostatecznie zabija piorun. Ten ostatni to ewidentny, wręcz indoaryjski symbol wymierzania przez Najwyższą Instancję kary. Słowacki snuje więc wizję, jakoby świat fantastyczny był odpowiedzialny za dbanie o porządek moralny w skali kosmicznej. Człowiek podlega osądowi istot znajdujących się wyżej na „drabinie bytu”, zaś te działają zgodnie z prawami narzuconymi im przez Boga. Po raz kolejny mamy więc koncepcję świata fantastycznego jako odzwierciedlenia idealnej sprawiedliwości i czystości intencji. Tutaj jedynie, w przeciwieństwie do dzieła Mickiewicza, byty nadprzyrodzone jedynie egzekwują te idee. Nie są jednak ich odzwierciedleniami, uosobieniami.     \n\n\n   Człowiek od zawsze poszukiwał wyższych stanów egzystencji. Łączy to zarówno australijskiego Buszmena, jak i nowoczesnego mieszkańca Nowego Jorku. Zapewne nazwą to inaczej, a nawet mogą odmiennie rozumieć, jednak koncepcja będzie zawsze ta sama — siły wykraczające poza materialistyczną rzeczywistość. Co ciekawe, sposób rozumienia tego świata istot fantastycznych może nam dużo powiedzieć o specyfice kultury, jakiej towarzyszy. Rzeczywistość poznawalna i nadnaturalna oddziałują bowiem na siebie i kształtują wzajemnie, pozostając w nierozerwalnej relacji.Światami fantastycznymi, baśniami czy legendami opowiadamy o podświadomych potrzebach naszej duszy. Stworzenia zamieszkujące te płaszczyzny są naszymi nadziejami na sprawiedliwość, kosmiczny porządek, czy spersonifikowanymi lękami. Zarazem jednak wierząc w nie, dajemy im kształtować siebie, poprzez stymulowanie naszego sposobu rozumienia poznawalnego otoczenia. Możemy więc dojść do ciekawej konkluzji, przekraczającej niezadane pytanie o prawdziwość światów fantastycznych. Kiedy przenikają nas jako wyobrażenia idei i są kształtowane przez nas tak samo, jak my nadajemy im kształt, stają się na swój sposób realne. Romantycy więc ostatecznie mieli rację.     \n\n\n\n\n\n\n\n\n\n"
            }
        ]
    },
    {
        "tytul": "Adam Mickiewicz, „Dziady” część III",
        "opracowania": [
            {
                "pytanie": "41. Czym dla człowieka może być wolność? Omów zagadnienie na podstawie „Dziadów” części III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Po krótkim, acz intensywnym, zastanowieniu możemy dojść do konkluzji, że dla człowieka wolnością jest zarówno niezawisłość ciała, jak i ducha. Początkowo nie mówi to wiele, ale jeżeli odnajdziemy odpowiednie przykłady, teza ta nabiera sensu. Najlepiej zaczerpnąć je z literatury, ponieważ stanowi ona próbę uzewnętrznienia natury człowieka. W wypadku poniższej pracy za takowe przykłady posłuży III cz. „Dziadów” Adama Mickiewicza oraz „Kamienie na szaniec” Aleksandra Kamińskiego.Problematyka wolności przedstawiona na łamach „Dziadów” Adama Mickiewicza nie może być omawiana bez uprzedniego przybliżenia tła historycznego dramatu. Wieszcz narodowy opisuje tam udramatyzowane prześladowania młodzieży litewskiej, jakie wybuchły z inspiracji Nikołaja Nowosilcowa. Chcąc przypodobać się caratowi, ujawnił on nieprawdziwy spisek Filomatów i Filaretów, czego konsekwencją było szykanowanie młodzieży.   W dramacie duża część scen ma miejsce w klasztorze księży bazylianów, który zaborca zamienił na więzienie. Tym samym przysłuchujemy się rozmowom ludzi pozbawionych wolności osobistej, osadzonych i czekających na wyrok. Nie jest to jednak przejaw uczciwego systemu sprawiedliwości. Rosyjska władza stosowała wyroki niejawne, bez możliwości obrony i ze sfabrykowanymi dowodami. Rozmawiają o tym sami osadzeni, współwięźniowie głównego bohatera. Jako jednostki wszyscy oni zostali zaszczuci przez system, który bez jakiejkolwiek kontroli decydował o ich losie.Na zasadzie odwrócenia możemy więc określić na tym przykładzie wolność jako samostanowienie. Nabiera to jeszcze szerszego znaczenia, jeżeli weźmiemy pod uwagę patriotyczny wydźwięk „Dziadów”. Wolność cielesna przechodzi tutaj w możliwość intelektualnego samostanowienia, którego wyrazem jest niezawisłość narodu. Mickiewicz podkreśla więc, że życie zbiorowe wolnych ludzi skupionych wokół swoich tradycji i powinności narodowy również jest przejawem wolności. Tym bardziej możemy to udowodnić, patrząc na scenę Salonu Warszawskiego. Podświadomie bowiem łączymy wolność z godnością. Wynarodowionym elitom należy tej drugiej odmówić. Skupieni wokół zaborcy są zniewoleni zarówno w sensie politycznym, jak i intelektualnym. Od tego zaś bardzo łatwo przejść do wartości ducha.    Nie ulega żadnej wątpliwości, że wolność w wymiarze duchowym ukazana jest poprzez dwie postaci: Konrada i księdza Piotra. Ten pierwszy to wolny duch, wieszcz i poeta jednocześnie. Pragnie wolności narodu, samemu cierpiąc z nim katusze zniewolenia. Poprzez swoją pychę kończy opętany przez złego ducha. Tym samym jego duch nie jest wolny. Kajdanami okazuje się własne poczucie wyższości, sprzeniewierzenie woli Stwórcy.Jest to ewidentnie chrześcijański sposób myślenia, gdzie świadomy grzech jest w istocie niewolnictwem wobec zła. Tymczasem wolność ducha oddana jest poprzez pokorną służbę Bogu. Wyraża ona bowiem naszą naturę, cel istnienia. Prawdę takiego rozumienia wolności duchowej, czy wewnętrznej, widzimy podczas rozmowy księdza Piotra z Nowosilcowem. Prosty duchowny nie zbacza ze ścieżki wiary i przekonań, nawet wobec gróźb potężnego przedstawiciela caratu. Udowadnia to, że człowiek ten jest wolny poprzez swoje przekonania i nawet przemoc fizyczna nie jest w stanie go złamać ani zmienić jego zdania. Jest niezależny wewnętrznie, czyli wolny duchowo.     \n\n\n   Patriotyzm został w jednym z wcześniejszych akapitów określony mianem wolności łączącej cechy materii i ducha na przestrzeni życia zbiorowego. Dąży bowiem do niezależności politycznej zbiorowości, która istnieje w dużej mierze jako kultura i wartości duchowe. Wolność człowieka jako taka fuzja widoczna jest również w postawach bohaterów „Kamieni na szaniec” Aleksandra Kamińskiego. Zośka, Alek i Rudy w czasie wojny poświęcili swoją młodość i niewinność dla oswobodzenia ojczyzny, zaś po konflikcie marzyli o pomocy w jej odbudowie. Ni możemy ich zarazem nazwać jakimiś gromadnymi społecznikami. Szczególnie Rudy rozumiał swoje miejsce w społeczności jako dobrowolną pracę na jej rzecz, przy jednoczesnym wykorzystywaniu wszystkich atutów własnej indywidualności. Wybrali więc oni własny życiowy cel i mimo zniewolenia przez zaborcę, walczyli o niego.Wolność, jak wcześniej zostało to już napisane, stanowi bardzo trudny temat rozważań. Na podstawie powyższych przykładów możemy z całą pewnością uznać, że ma ona wiele poziomów. Na pewno jednak zaczyna się od ducha. To właśnie nasze wewnętrzne życie kształtuje wybory, które dokonamy w świecie fizycznym. Tym samym, jeżeli pozostajemy wolni wewnętrznie, ciało również takie pozostanie. Interesujące jest przy tym, że wolność wewnętrzna wiąże się nie tylko ze świadomymi i niezależnymi wyborami, ale również zgodnością z naszą naturą. Tym samym możemy zaliczyć wolność do idei dobrych, jak czynią to chrześcijanie.   Kolejnym interesującym faktem jest jej istnienie na płaszczyźnie wspólnoty, takiej jak wspólnota narodowa. Idea patriotyczna dąży do uzyskania wolności na płaszczyźnie fizycznej poprzez polityczną podmiotowość narodu. Musi być ona jednak świadomie przyjęta przez patriotów, a ci z własnej woli muszą na nią pracować. Tym samym wolność jawi się jako wybór dobra, swojego i innych. Łącząc wszystkie poprzednie przemyślenia w całość, możemy powiedzieć, że wolność do zrodzona w duchu idea dobrowolnego wyboru dobra ponad złem, która ostatecznie nadaje kształt ciału. Bądźmy więc wolni, a będziemy dobrzy. Dajmy się zniewolić, również przez własne słabości, a wdrożymy na ścieżkę zła.     \n\n\n\n\n\n\n\n\n\n"
            },
            {
                "pytanie": "42. Losy młodzieży polskiej jako temat utworu literackiego. Omów zagadnienie na podstawie „Dziadów” części III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Choć jak przystało na dramat romantyczny, „Dziady” przesycone są elementami fantastycznymi, to jednak Mickiewicz oparł je na prawdziwych wydarzeniach. Nawiązuje tam do potwornego potraktowania polskiej i litewskiej młodzieży przez władze carskie, mające na celu walkę z organizacjami spiskowymi. Wieszcz narodowy sam poznał, czym jest paranoja tyrańskiej władzy na Kremlu, kiedy rozbite zostały organizacje Filaretów i Filomatów. Kwiat młodzieży wywieziony został w głąb „nieludzkiej ziemi”, zmuszony do katorżniczej pracy, albo wcielony siłą do wojska. W samym dramacie Mickiewicz opisuje drakońskie metody przesłuchań, łamanie ludzkiego ciała i psychiki oraz osądzanie poza literą jakiejkolwiek cywilizowanej formy prawa. Wystarczy chociażby wspomnieć opowieść o Cichockim, czy rozmowy między współwięźniami Konrada. Duże wrażenie robią też wizje pędzących na wschód kibitek.Snując tę opowieść, Mickiewicz wyraźnie łączy losu umęczonej przez carat ojczyzny z jej młodzieżą. Przesłaniem Dziadów pozostaje mesjanizm Polski na arenie dziejowej, jednak możemy również dostrzec mesjańskie cierpienie młodego pokolenia na arenie dziejów narodu. Oddanie młodzieży idei patriotycznej, za którą walczy i cierpi katusze, pokazane jest poprzez zachowanie młodych na balu u Nowosilcowa. Wewnętrzny ogień, o którym wspomina Wysocki to rzecz jasna wola narodu, która wypływa właśnie z ludu i młodzieży. Stare elity są bowiem skostniałe, zaprzedane i nieczułe na losy Polski. Młodzi to siła twórcza, witalny powiew odrodzenia, który zagraża moskiewskim tyranom. Dlatego też krwiożerczy satrapa musi ją zdławić rękoma swoich upodlonych sługusów. Młodzież cierpi, ponieważ ojczyzna cierpi i walczy. Jednak taj jak Polska będzie kiedyś mesjaszem narodów, tak młodzież będzie mesjaszem ojczyzny, cierpiąc za wolność milionów.   Stefan Żeromski nazywany był przez sobie współczesnych „sumieniem narodu”. Wynikało to z doskonałego wyczucia bolączek trawiących ówczesnych Polaków. Sam pisarz tworzy w czasach niezwykle interesujących, będąc zarazem autorem młodopolskim i twórcą z dwudziestolecia międzywojennego. Doskonale wiec wyłapywał niuanse okresów przejściowych oraz towarzyszących im niepokojów w ludzkim życiu. Szczególnie dobrze ukazał to na przykładzie młodzieży, zawsze silnie reagującej na historyczne zawirowania. W swoim „Przedwiośniu” ukazał trudy dorastania młodego człowieka, który zarazem narodził się w zupełnie innym świecie, w którym przyszło mu dorosnąć.Na dzieje Cezarego Baryki składa się więc okres poszukiwań siebie samego, młodzieńczy bunt, ale też trawiące świat niepokoje. Bohater musi odpowiedzieć sobie na pytanie kim jest, a zarazem jako człowiek jeszcze nie do końca wewnętrznie ukształtowany stawić czoła wielkim przemianom kulturowym i społecznym. Widzimy tu niesamowite odbicie losów ojczyzny Cezarego, Polski. Odzyskawszy niepodległość, ten stary-młody kraj musi odpowiedzieć sobie na wiele pytań, znaleźć drogę ku przyszłości. Rozrywają go sprzeczności i złogi dawnych dziejów. Tak jak Cezary, który musi się nauczyć być dorosłym Polakiem, mając przy sobie niewiele autorytetów. Tak jak główny bohater, Rzeczpospolita trzęsie się na ideologicznym wietrze, szuka odpowiedzi na trawiące ją bolączki. Cezary również walczy, często z samym sobą, aby odnaleźć własną drogę. Jest jednak gdzieś pomiędzy tak jak kraj stojący wobec wyzwań niepodległości. Tę niesamowitą zależność, odzwierciedlenie duszy pokolenia ludzi żyjących nieznanym snem własnych ojców, oddaje tytuł powieści. Obserwujemy bowiem okres przejściowy kraju, a zarazem człowieka. Polska i Cezary są pełne fermentu, niedokończone, ale jakby wzbudzone ku dojrzałości. Dusza młodzieńca nierozerwalnie związana jest więc ze stanem Rzeczpospolitej.    Nie bez przesady można powiedzieć, że czasy, które przyszło nam dzielić, mają duży wpływ na nas samych. Szczególnie jeżeli jesteśmy ludźmi młodymi, podatnymi na zmiany i poszukującymi własnej drogi. Być może dlatego wielkie ruchy historyczne zasilane są w dużej mierze młodzieżą. Jako Polacy najbardziej zespoleni jesteśmy z dramatycznymi losami ojczyzny. Tym samym dzieje danego pokolenia odzwierciedlają aktualny stan ojczyzny. Walka, jaką musi ona wieść przez kolejne wieki z nieprzychylnym światem, udziela się jej młodzieży. Nie pozostaje ona tylko kwestią narodowowyzwoleńczą, cierpieniem fizycznym.     \n\n\n   Jak wspomniano wcześniej, młody człowiek i Rzeczpospolita co pokolenie muszą poszukiwać własnej drogi. Wielkie myśli, idee targające ludzkością, wzburzają życie prywatne i społeczne nad Wisłą. Nastoletni Polak, tak jak jego kraj, musi sobie radzić zarazem z ciężarem historycznej spuścizny, wewnętrznymi niepokojami jak też przychodzącymi z zewnątrz problemami. Na miejscu wydaje się więc stwierdzenie prostego faktu, że takie będą Rzeczpospolite, jak kolejne pokolenia polskiego narodu.     \n\n\n\n\n\n\n\n\n\n"
            },
            {
                "pytanie": "43. Mesjanizm jako romantyczna idea poświęcenia. Omów zagadnienie na podstawie „Dziadów” części III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Poczet tych natchnionych mężów składa się z czterech wielkich person, spośród których najbardziej znanym jest Adam Mickiewicz. W swoich szlachetnych dziełach wyniesionych dzisiaj pod strzechy każdego domu zawarł ważną dla całej naszej nowożytnej kultury idee. Mesjanizm, bo o nim mowa, jest romantyczną ideą poświęcenia widzącą w Polsce Chrystusa Narodów. Aby wytłumaczyć to niezwykłe zagadnienie, należy przeanalizować wykładające ją dzieło niedoścignionego mistrza — III cz. „Dziadów”. Dla lepszego zrozumienia tematu dobrze jest też porównać mesjanizm z winkelriedyzmem — opozycyjną do niego ideą, zawartą w „Kordianie” Juliusza Słowackiego.Opowieść snuta przez Mickiewicza ma niejako dwie płaszczyzny. Pierwsza, materialna, opiewa potworne losy młodzieży Polski i Litwy, poddanej represjom przez carskiego oprawcę. Wieszcz narodowy oparł ją o własne doświadczenia, obejmujące uwięzienie związku Filomatów i Filaretów w 1823 roku. Jak przystało na dramat romantyczny, rwana akcja przedstawia nam rozmowy między uwięzionymi w klasztorze bazylianów w Wilnie młodymi mężczyznami oraz skomplikowane powiązania elit na balu u Nowosilcowa.   Całość reprezentuje stan narodu znajdującego się pod tytaniczną władzą cara i jego popleczników. Obrazowe opisy represji młodzieży towarzyszą refleksji na temat stanu samego ludu polskiego, którego skorumpowane elity oderwały się od patriotycznie nastawionych trzewi. Widzimy cierpienie, często niezawinione, któremu towarzyszy obłuda i obojętność. Każda historia to kolejny cios, a ten rzeczywisty plan to w istocie maglownica cierpienia, wprawianą w ruch przez moskiewskiego satrapę.Nie byłoby jednak pełnym przesłanie Mickiewicza, gdyby wieszcz pominął towarzyszącym realnemu planowi mistyczne życie całego narodu. Postacią łączącą obie rzeczywistości jest rzecz jasna Konrad. Obdarzony mocą wieszczą młodzieniec czuje się jednak czymś więcej niż tylko językiem Siły Wyższej. To poeta, a tym samym twórca. Akt, który dano mu czynić na ziemi, widzi jako równy czynowi stwórczemu, a więc siebie zrównuje z Bogiem Stwórcą. Zarazem widzi siebie jako Milijon — cierpiącego za naród. Widzi i rozumie tę przemożną potęgę narodowotwórczą, jaką jest poezja. Żąda wiec władzy absolutnej nad ludem, by mógł go wyzwolić lub zniszczyć wedle własnej woli. Konrad to postać bajroniczna — utrzymującą swoją wolę jako nadrzędne prawo, nawet jeżeli sam całkowicie powierza ją idei narodu.    Mickiewicz tym samym atakuje wizję narodowotwórczą jako byt sam w sobie oraz jednostkową ideę „ojca narodu”. Przeciwstawia ją mesjanizmowi, reprezentowanemu przez księdza Piotra — pokornego sługi boga, któremu dane było zobaczyć chwalebną przyszłość Polski, zamiast butnemu wieszczowi narodowemu. Mnich przedstawia i uosabia tę ideę. Jej założeniem jest bowiem pokorne znoszenie cierpienia, dla zbawienia innych i ostatecznego zmartwychwstania w rozumieniu narodowym.Polska jako Mesjasz Narodów musi cierpieć, lecz z tego bólu narodzi się wolność innych a ostatecznie zmartwychwstanie samej Rzeczpospolitej. Tak jak Chrystus bez sprzeciwu doznający upokorzenia dla zbawienia ludzkości, tak Polska musi wycierpieć swoje by ostatecznie zając pierwsze miejsce pośród wyzwolonych narodów. Idea ta jest na wskroś romantyczna i Polska zarazem — łączy bowiem emocjonalne czucie i katolickie rozumiecie cierpienia. Mesjanizm możemy więc nazwać ideą narodową, wychodzi bowiem z dwóch filarów Polskości — wiary i romantycznego ducha.    Mickiewicz nie był jednak jedynym wieszczem, a mesjanizm jedyną ideą przewodnią romantyzmu w Polsce. Juliusz Słowacki stworzył myśl alternatywną, ochrzczoną mianem winkielriedyzmu. Porównanie go z koncepcją twórcy „Pana Tadeusza” pozwala na lepsze zrozumienie stojących za tą drugą założeń. Zestawienie ze sobą myśli obu wieszczów przyjdzie z większą łatwością, ponieważ obie zostały wyłożone poprzez dramat romantyczny i uwiecznione przy pomocy konkretnych scen. W przypadku winkielriedyzmu jest to słynny monolog na górze Mont Blanc, gdzie doznający mistycznego oświecenia Kordian odkrywa przeznaczenie swoje i narodu.     \n\n\n   Losem Polski nie jest bierne cierpienie w oczekiwaniu na zmartwychwstanie, a czynne doznawanie ran, niosące odzyskanie wolności. Naród Polski ma nie tyle cierpieć za inne narody i tym samym je odkupić, a raczej być pierwszym pośród bojowników o wyzwolenie i swoją ofiarą dać im możliwość wywalczenia niepodległości. Tym samym mesjanizm możemy określić jako postawę biernego cierpienia w oczekiwaniu na zmartwychwstanie, winkielriedyzm zaś jako aktywne cierpienie w walce o wolność. Obie wieszczą jednak przy tym potrzebę poświęcenia, które ma dla Polaków przynieść ostateczne wybawienie spod jarzma zaborców.W historii Polski niewiele jest idei tak ważnych jak mesjanizm. Łączy ona w sobie romantyczną wizję podążania za duchem z chrześcijańskim nakazem poświęcenia za przykładem Chrystusa. Na przestrzeni wieków doczekała się przy tym pewnych formy krytyki, zarzucającej jej zbytnią bierność i pokorę w zetknięciu z brutalną rzeczywistością autorytaryzmu XIX wieku. Pełnej oceny mesjanizmu nie możemy jednak dokonać bez określenia tej idei jako mistycznej — zakłada ona bowiem interwencję Boga, nagradzającego chrześcijańską drogę Polski poprzez dziejową drogę. Tym samym nadaje ona poświęceniu wymiar transcendentalny, nadając mu sens i wyznaczając cel.   Niezależnie od tego jak ocenimy przesłanie mesjanizmu, musimy mu przyznać przez to dozę wielkiej szlachetności. Inną sprawą jest jednak to, gdzie doprowadził Polskę jako jedna z czołowych myśli przewodnich narodu. Jako pokolenie współczesne mamy prawo ocenić go krytycznie, zarazem jednak nie możemy odmówić mu wielkiej wagi jako czynnika narodowotwórczego. Stanowi to wielką ironię naszego narodu jako całości historycznej.     \n\n\n\n\n\n\n\n\n\n"
            },
            {
                "pytanie": "44. Postawy społeczeństwa polskiego wobec zaborcy. Omów zagadnienie na podstawie „Dziadów” części III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Dziady, jako dramat romantyczny, pełne są niesamowitych i mistycznych zjawisk. Warstwa rzeczywista utworu została jednak oparta o prawdziwe wydarzenia, a dokładnie uwięzienie członków związków Filomatów i Filaretów. Sprawę zrzeszonej w nich młodzieży Mickiewicz znał osobiście, ponieważ sam był pośród skazanych. Tak samo oddał również nastroje salonu, które obserwować możemy podczas scen balu u Nowosilcowa. Nawiązuje tam do wielu prawdziwych postaci ówczesnego życia społecznego. Wieszcz wyraźnie kontrastuje młodzież patriotyczną oraz zblazowane elity, szczególnie starą arystokrację. Pośród młodszego pokolenia widzimy ludzi wyraźnie oddanych idei narodowej, takich jak Piotr Wysocki, czy nawet sam Konrad. Wielu z nich to ludzie o bardzo ostrych poglądach, których właśni towarzysze muszą hamować przed pochopnymi decyzjami. Pokazuje to, że nastawiona patriotycznie i antycarsko młodzież miała różne poglądy na temat działań niepodległościowych.W opozycji do nich Mickiewicz przedstawia jeszcze dwie grupy Polaków, skupione wokół Nowosilcowa. Pierwsza to arystokraci o ewidentnie konformistycznych poglądach. Są oni zupełnie obojętni względem cierpień, jakie spadły na zniewolony naród. Zamiast tego ubolewają nad wyjazdem Nowosilcowa z Warszawy, ponieważ odbierze im to możliwość uczestnictwa w wykwintnych spotkaniach towarzyskich. Ignorują oni potworne wydarzenia, które są udziałem narodu, nie chcą o nich słyszeć ze względu na bezpieczeństwo i własną uprzywilejowaną pozycję. Stojąc na czele narodu, nie są w rzeczywistości jakkolwiek z nim związani. Dla nich niepodległość Polski nie jest żadną wartością, dbają raczej o swoje przywileje. Dlatego też Wysocki wyraźnie oddziela arystokrację od narodu, każąc spluwać na „wierzch twardy, suchy i plugawy”.   Pośród Polaków znajdują się jednak persony o wiele okropniejsze. Są to kolaboranci, poplecznicy zaborcy. W utworze Mickiewicza reprezentuje ich Doktor. Ten paskudny pochlebca nie ma za grosz moralności, a sprawa narodowa nic dla niego nie znaczy. Trzyma całkowicie z zaborcą, będąc usłużnym narzędziem Senatora. Nie można więc powiedzieć, żeby Doktor czuł się Polakiem. Co ciekawe, zausznik Nowosilcowa jest w rzeczywistości ojczymem Juliusza Słowackiego — Augustem Ludwikiem Bécu. Drugi z wieszczów narodowych miał potem Mickiewiczowi za złe takie przedstawienie ojczyma i chciał się nawet za to z nim pojedynkować. Czy taka wizja Bécu była prawdziwa? Trudno powiedzieć. Reprezentuje on jednak idealnie całą menażerię plugawych zdrajców, którzy na cierpieniu własnego narodu tuczyli się niczym czerwie.Epoka romantyzmu minęła wraz z upadkiem powstania styczniowego. Na fali krytyki postaw, które doprowadziły do krwawo stłumionej insurekcji, narodził się pozytywizm. Zniszczenie substratu narodowego, jakim było ziemiaństwo i nasilenie rusyfikacji, nie zmieniło jednak stosunków między młodymi pokoleniami i zaborcą. Nadal istnieli patrioci, ludzie obojętni oraz zdrajcy. Doskonale ujął to Stefan Żeromski w swoich „Syzyfowych pracach”. W przeciwieństwie do Mickiewicza młodopolski pisarz ukazuje jednak perfidię, z jaką zaborca chciał zjednać sobie młodzież, a zarazem jak bardzo syzyfową było to pracą.    Postawę jawnie patriotyczną reprezentuje Bernard Zygier, który ostatecznie pociągnie za sobą niezdecydowanych pokroju Marcina Borowicza. Ta dwójka stanowi bardzo interesujący przykład podejścia do carskiego zaborcy. Zygier czuje się Polakiem i całkowicie odrzuca wszelkie próby urobienia go na modłę moskiewską. Borowicz tymczasem początkowo poddaje się temu procesowi, robi to jednak dla własnych korzyści. Po poznaniu Zygiera czuje jednak, że próbowano go skrzywdzić, wyrwać z macierzy. Staje się więc patriotą.     \n\n\n   Żeromski pokazuje więc, że obojętność czy nawet ustępstwa względem zaborcy wynikały u wielu ludzi ze skomplikowanych powodów — szczególnym był brak odpowiedniego wychowania patriotycznego. Obrzydza zarazem czytelnikowi jawnych zdrajców pokroju Majewskiego. Dla korzyści wyparł się nawet wiary katolickiej, przyjmując pozę rosyjskiego neofity. Specyficzną postawę reprezentuje też radca Somonowicz. Jest on mianowicie kimś, kogo historia określa mianem konserwatywnego legisty. Ludzie tacy uznawali władzę zaborcy, ponieważ przeciwni byli wszelkim formom rewolucji — nawet tym narodowowyzwoleńczym. Zarazem jednak nie czuli się w żadnej mierze kolaborantami. Porządek społeczny i tradycja była dla nich ważniejsze od wolności.Polacy lubią o sobie myśleć, jako o narodzie patriotów. W tej wizji jesteśmy bez wyjątku zdolni do poświęceń dla ojczyzny, zjednoczeni poprzez nadrzędną ideę jej dobra. Prawda jest jednak zupełnie inna. Rzecz jasna większa część społeczeństwa przejawia szczerą miłość do Polski, jednak nawet tę wielką grupę dzielą wizje odnośnie tego dobra wspólnego. Pomiędzy patriotami istnieją podziały na płaszczyźnie politycznej, ideowej, a nawet osobistej. Istnieje też spora grupa ludzi szczerze nienawidzących swojej narodowej spuścizny, będących często paskudnymi konformistami. Najszerszą jednak zbieraniną są ludzie całkowicie obojętni na los Polski. Żyją oni swoim dniem powszednim, martwiąc się raczej o prozaiczne rzeczy, niż wzniosłe idee. Jak pokazuje literatura, taki podział istniał od zawsze i wzbudzał niechęć twórców. Warto więc, idąc za słowami poety, splunąć na obmierzłą skorupę „polskojęzycznego” mieszkańca tego kraju i wstąpić do gorącej dumą głębi Polskości.     \n\n\n\n\n\n\n\n\n\n"
            },
            {
                "pytanie": "45. Walka dobra ze złem o duszę ludzką. Omów zagadnienie na podstawie „Dziadów” części III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   „Dziady drezdeńskie” stanowią usystematyzowanie mickiewiczowskiej idei mesjanizmu. Polegała ona na przeświadczeniu o potrzebnie cierpienia narodu Polskiego dla wyzwolenia z okowów tyranii wszystkich ludów Ziemi. Mesjanizm to postawa pokornego znoszenia kolejnych ciosów zadanych narodowi, wiara w przeznaczone mu zwycięstwo na podobieństwo Chrystusa. Wizja losu Polski przekazana zostaje w utworze uniżonemu księdzu Piotrowi, nie zaś głównemu bohaterowi — Konradowi. Ten bowiem rzuca wyzwanie Bogu.Konrad w Wielkiej Improwizacji wywyższa się, porównując swoje umiejętności poetyckie do kreacji Stwórcy. Pragnie prowadzić naród niczym tyran, paradoksalnie tak zwracając mu wolność. Ulega więc pokusie oraz pysze, które prawie kierują go ku potępieniu. Bluźniercze nazwanie Boga carem, czyli tyranem, wypowiada diabeł. Walkę o duszę Konrada podejmuje zaś ksiądz Piotr, egzorcyzmując demony i biorąc na siebie jego winy. Pokora, którą okazuje, wywyższa go i pozwala ujrzeć przyszłość Polski.   Specyfika idei mesjanizmu oraz kontrast między księdzem Piotrem a Konradem dobitnie oddaje położenie człowieka wobec dobra i zła. Bóg ma plan dla nas wszystkich, nawet całych narodów. Chociaż może nieść bolesne konsekwencje, w ostatecznym rozrachunku jest afirmacją dobra. Człowiek posiada jednak wolną wolę, może więc przyjąć lub odrzucić to przeznaczenie. Siły zła właśnie tego pragną, dlatego wykorzystują wszelkie ludzkie słabości do kuszenia. Konrad był wieszczem, być może nawet samym czterdzieści i cztery — wodzem, mającym poprowadzić naród ku wolności. Jako taki powinien poznać przyszłość Polski. Opętał go jednak demon, wykorzystując pychę oraz poczucie wyższości.Cała Wielka Improwizacja to wyraz nadmuchanego ego poety, które z każdym słowem pcha go ku przepaści. Należy podkreślić, że bohater nie był przy tym człowiekiem złym. Istotnie kochał naród, co podkreśliły potem anioły. Na swój sposób został jednak zwiedziony na złą drogę przez własne słabości. Z kolei ksiądz Piotr okazał pokorę, przyjmując plan Boga bez sprzeciwu. Opowiedział się tym samym za dobrem, za co został nagrodzony. Istotne jest to, że obaj mieli duży wpływ na swoje losy. Mickiewicz nie oddaje jednak ludzkiego przeznaczenie całkowicie do dyspozycji człowieka. Pokazuje raczej, że istnieje pewna nisza, w której sami decydujemy o swoim zbawieniu lub potępieniu. Bardzo dużo jest jednak ponad nami, co w gruncie rzeczy było dobre dla Konrada. Pozwoliło bowiem na interwencję księdza Piotra, który uratował duszę nieszczęsnego poety.    Przed romantycznym wieszczem pewien znany mieszkaniec Wysp Brytyjskich rozmyślał na temat człowieka wobec dobra i zła. William Szekspir, bo o nim mowa, zawarł swoje idee w „Makbecie”. Historia szlachetnego rycerza, który pod wpływem pokusy popełnia zbrodnię królobójstwa, w istocie przeczy starożytnej idei fatum. Szekspir zadaje kłam wizjom ludzkiego losu spotykanym np. u Sofoklesa. Dla mistrza teatru elżbietańskiego człowiek to kowal własnego losu, poddany na każdym kroku pokusom sił wyższych. Makbet zostaje bowiem zwiedziony przez czarownice, ale nikt nie przymusza go do sięgnięcia po władzę nad Szkocją. Ich działanie polega raczej na manipulacji. Specjalnie używają niejasnych przepowiedni i dwuznacznych wizji, aby sprowokować Makbeta. Ich interpretacja leży jednak po stronie samego rycerza, jest kierowana przez wolną wolę i słabości Makbeta.      \n\n\n   Bohater ma nawet chwilę, gdy może wysłuchać głosu rozsądku. Banko przestrzega go wszak przed pokładaniem zaufania w słowach istot fantastycznych. Dusze Makbeta i jego żony deprawuje żądza władzy oraz ambicja — słabości, nad którymi mógł jednak pracować. Tym samym szekspirowski bohater dzierży pełnię władzy nad własnym losem, choć wystawiony jest na działanie interesujących się nią sił. Przykładem tego, że była do odparcia jest wspomniany wcześniej Banko. Jemu wszak przepowiedziano jeszcze większą chwałę niż Makbetowi. Mimo to nie podniósł ręki na Duncana, ani kogokolwiek innego. Wybrał rozsądek i stojącą za nim szlachetność.Pewna stara historia mówi o dwóch wilkach, zamieszkujących ludzką duszę. Jeden jest całkowicie zły, drugi zaś nieskazitelnie dobry. Bestie te walczą ze sobą wewnątrz nas. Zwycięży ta, którą będziemy karmić. Opowieść tą można nazwać banalną, idealnie jednak oddaje pewne aspekty człowieczego losu. Wydajemy się bowiem istotami skazanymi na istnienie między dwoma przeciwstawnymi siłami kosmicznymi. Każda minuta egzystencji stanowi walkę dobra i zła o naszą duszę, w której jesteśmy zarówno polem bitwy jak też żołnierzem. Wolna wola pozwala nam wybierać, jednak nie czyni odpornym na zewnętrzne naciski. Tym samym obie strony pragną namówić człowieka do siebie; jedna ku zbawieniu, druga potępieniu. Nie jesteśmy co prawda całkowicie niezależni od machinacji obu stron. Kosmiczne siły kreują wydarzenia kształtujące naszą rzeczywistość i jesteśmy im przez to poddani. To od nas jednak będzie ostatecznie zależało, wobec której potęgi wybierzemy posłuszeństwo. Nasze czyny przypieczętują ostateczne przeznaczenie. Walka o duszę człowieka nie toczy się więc nad jego głową — zawsze byliśmy jej aktywnymi uczestnikami.     \n\n\n\n\n\n\n\n\n\n"
            },
            {
                "pytanie": "46. Różne postawy bohaterów literackich wobec Boga. Omów zagadnienie na podstawie „Dziadów” części III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Mówiąc o Bogu w „Dziadach”, od razu wiemy, że rozważanie zostanie oparte o tekst Wielkiej Improwizacji. Tekst ten stanowi bowiem manifest Konrada jako poety, wieszcza i patrioty wobec całego świata oraz samego Stwórcy. Zacznijmy jednak od zrozumienia, kim właściwie jest Konrad i co nim kieruje. Postać ta znana jest z wcześniejszych części dramatu jako Gustaw. To właśnie w klasztorze ojców bazylianów w Wilnie cierpiący romantyczny kochanek przeistacza się w profetę poświęconego losom narodu.Konrad jest bowiem wieszczem — przedziwnym połączeniem mistyka i poety. Dzięki swojej twórczości ma zdolność przepowiadania przyszłości, ale również kreowania ducha narodowego. Jest to wielkie błogosławieństwo Boga, które jednak kieruje słabego człowieka ku pysze. Konrad wyznaje bowiem pogląd romantycznych artystów, iż poezja jest swoistą kreacją „alternatywnego świata”. Tym samym swój talent postrzega jako pochodzący od Boga, pokrewny Jego mocy stwórczej. Na podstawie takiego rozumowania żąda od Najwyższej Instancji władzy nad duszami swoich rodaków. Będąc poetą, może kreować ducha narodowego, jednak pycha pcha go ku chęci władania nimi niczym tyran. Roi sobie bowiem, że byłby lepszym władcą ich przeznaczenia, stworzyłby szczęśliwszych Polaków. Władza taka miałaby być absolutna, nieznosząca sprzeciwu.   Jego pragnienie przyjmuje formę buntu, czyniąc z Konrada bohatera bajronicznego — wola i emocje bohatera są ważniejsze nawet od planu Boga wobec Polski. Konrad balansuje na krawędzi bluźnierstwa i jedynie omdlenie ratuje go przed ostatecznym potępieniem. Traci on tym samym możliwość poznania losów Polski i jej mesjanistycznego posłannictwa pośród narodów Europy. Nie można zarazem Konrada nazwać totalnym buntownikiem, osobą odrzucającą Stwórcę. To raczej ktoś, kto wiecznie toczy spory z Bogiem, ale ostatecznie przyjmuje jego rację. Nie jest przy tym pokornym sługą, relacja z Ojcem przepełniona jest butnym poszukiwaniem własnej drogi. Najlepiej chyba określić Konrada i pokrewnych mu bohaterów literackich jako balansujących na krawędzi niepokorne sługi Boga.Zupełnie odmienną postawę reprezentuje ksiądz Piotr. Ten pokorny mnich urasta wręcz do postaci świętego. W pewnych jego zachowaniach możemy wręcz dojrzeć figurę Chrystusa — spoliczkowanie na oczach Senatora, przepowiednia śmierci Doktora, bolesne widzenie mesjańskiej drogi Polski. To ostatnie jest zarazem nagrodą księdza Piotra, która wiarę i pokorę wynosi ponad butny talent profetyczny Konrada. Człowiek ten dzięki swojej wierze i miłości jest w pełni pogodzony ze Stwórcą i chociaż świat nie szczędzi mu przez to kolejnych ciosów, on może je znieść. Stoi bowiem po stronie Boga, a ten jest przecież niezachwianym obrońcą. Taka postawa świętego nadaje księdzu Piotrowi mistycznej powagi, godności szczególnie widocznej podczas jego konfrontacji z Nowosilcowem. Jest on przykładem wiernego, pokornego sługi Boga.    W literaturze istnieje jednak zupełna odwrotność księdza Piotra, której wspomniane zostało przy okazji Konrada. Chodzi rzecz jasna o pierwowzór postaci byronicznej — Giaura. Człowiek ten, chociaż wierzący, postawił swoją wolę i uczucia całkowicie ponad Boga. Stał się tym samym buntownikiem-indywidualistą, który sam wyznacza swoją ścieżkę życia. Giaur zabił człowieka w zemście za swoją ukochaną, za co nie może żałować. Jeżeli by to zrobił, w swoich własnych oczach wyrzekłby się miłości, która pchnęła go do takiego postępowania. Wiąże się to z ogromnym cierpieniem bohatera, ponieważ zamyka go przed możliwością poszukiwania odpuszczenia grzechów i pojednania. Pozostając wierny sobie, musi odrzucić Stwórcę, chociaż nie jest osobą niewierzącą.     \n\n\n   Giaur stanowi więc buntownika, postać po trosze przypominającą pierwszego spośród nich — Szatana. Być może dlatego Byrona oskarżano o demoralizowanie swoją twórczością społeczeństwa, przedstawiania mu złych wzorców do naśladowania. Nie ulega jednak wątpliwości, że doskonale przedstawił jednak dramat człowieka niezdolnego do ugięcia swojej woli nawet przed najwyższym dobrem. Paradoksalnie gorszący dramat Giaura może być rozumiany jako przestroga przed takim postępowaniem. Kto stawia siebie ponad Boga, ten będzie nieszczęśliwym niewolnikiem przeszłości — buntownikiem, którego wolność okaże się gniciem za życia.Relacja człowieka z Bogiem to niezwykle delikatny, skomplikowany proces. Tak, nie jest o rzecz stała i niezmienna jak by się mogło wydawać. Każdy związek między dwoma osobami stanowi przecież wieloetapowy, często zmienny stan. Tutaj dochodzi jeszcze mistyczne powiązanie z Absolutem, będącym w istocie Ojcem i Stwórcą. Człowiek obdarzony przez Niego wolną wolą może przyjąć swoje przeznaczenie zrodzone z miłości, lub też poszukiwać własnej drogi. Specyfika samego Boga powoduje jednak, że wybranie swojej woli lub wręcz postawa buntownicza wobec Niego nie przynosi człowiekowi szczęścia. Nasuwa się tutaj interesująca analogia do dzieci, które chcą wszystko robić po swojemu, nie rozumiejąc w pełni, na czym polega życie. Literatura poprzez wiele interesujących kreacji bohaterów oddała wiele z niuansów tej relacji. Warto zastanowić się nad nimi i przyjąć jako ważną dla duchowego rozwoju lekcję.     \n\n\n\n\n\n\n\n\n\n"
            },
            {
                "pytanie": "47. Funkcje snu i widzenia w utworze literackim. Omów zagadnienie na podstawie „Dziadów” części III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Adam Mickiewicz w swoje trzeciej części Dziadów wykorzystuje motyw snu i widzenia kilkukrotnie. Już w Prologu główny bohater doznaje nieprzyjemnego snu, zsyłanego przez Anioła stróża. Boski posłannik udzielał tym samym nieziemskiej nauki dla młodej duszy ludzkiej, chcąc ją nakierować ku jej przeznaczeniu — zostaniu wieszczem narodowym. Tym samym Mickiewicz tworzy ze snu miejsce zetknięcia się rzeczywistości mistycznej oraz ziemskiej. Nawiązuje do biblijnego rozumienia tego fenomenu, posługując się motywami pamiętanymi między innymi ze Starego Testamentu. O ile jednak sen można jeszcze kontestować jako taki sposób boskiej komunikacji, o tyle wizja nie podlega tutaj krytyce. Mistycy od niepamiętnych czasów sięgali wzrokiem dalej, niż zwyczajni śmiertelnicy. Mogli robić to niekoniecznie z dobrego natchnienia, jak Konrad. Wielokrotnie jednak wizja stanowiła łaskę wiary, jak to miało miejsce w przypadku księdza Piotra. Ten pokorny sługa uzyskał możliwość zrozumienia planu, jaki wobec Polski ma sam Bóg. Otworzył się więc zarazem na świat duchowy i przyszłość, los.Zjawiskiem otworzenia się poprzez sen na inną rzeczywistość jest również scena gnębienia Nowosilcowa przez demony. W wypadku senatora nie mamy jednak do czynienia z wejrzeniem w zaświaty lub przyszłość. Chociaż wizje senne wywołują diabły, dotyczą one wewnętrznej rzeczywistości Nowosilcowa. Rosjanin przeżywa ucieleśnienie swojego najgorszego strachu — utraty carskiej przychylności. Scena, jeżeli tylko pominąć dialogi diabłów, jawi się nam wręcz jako analiza stanu psychicznego senatora. Opowieści o snach wszak od dawna są uważane przez badaczy dziedzin mentalnych za uwalnianie podświadomych emocji i pragnień. Być może Mickiewicz ukazał w „Dziadach” podobne rozumienie tego zjawiska, wiele lat przed Zygmuntem Freudem. Analizując przy tym całość ceny, łącznie z jej elementem nadprzyrodzonym, możemy zauważyć przenikanie się tych płaszczyzn poprzez sen. Ludzkie bolączki Nowosilcowa wykorzystywane są przez diabła do gnębienia go, ponieważ zło uczynków senatora dozwoliło demonom wejść w jego duszę. Sen stanowi miejsce zetknięcia ludzkiej wewnętrzności z rzeczywistością ziemską i pozaziemską. Uzewnętrznia nasze skrywane cechy, a przez to uzewnętrznienie pozwala mówić siłom wykraczającym poza materialne pojmowanie świata.   Charles Dickens, chociaż tworzył w epoce zupełnie inaczej podchodzącej do kwestii racjonalności, podszedł do zagadnienia wizji sennej bardzo podobnie. Możemy tu szczególnie zauważyć podobieństwo ze snem Nowosilcowa, chociaż Dickens nadaje imagincji Scrooge'a zbawienne znaczenie. Stary Ebenezer Scrooge z „Opowieści wigilijnej” poprzez odwiedziny czterech duchów dostaje szanse na poprawę, zerwanie z drogą potępienia poprzez skąpstwo i mizantropię. Te paranormalne byty połączone są z konkretnym czasem, przez co zyskują moc niejako proroczą. Objawiają mu bowiem perspektywę rzeczywistości, o której nie miał pojęcia. Dzięki temu jest on w stanie lepiej zrozumieć konsekwencje własnych działań, ale też swoje wewnętrzne życie emocjonalne. Sen stanowi przez to płaszczyznę poznania samego siebie, refleksji. Możemy tu po raz kolejny dostrzec podobieństwo do biblijnej rzeczywistości snu i wiążącego się z nią ostrzeżenia. Anioł przemawiał do Józefa we śnie, ratując tym samym Świętą Rodzinę przed prześladowaniami Heroda. Żona Piłata cierpiała w nocy poprzedzającej sąd nad Jezusem i przejęta wizjami, ostrzegała męża przed skazaniem Galilejczyka. Scrooge jest zaś ostrzegany przed konsekwencjami swoich dalszych poczynań     \n\n\n   Co interesujące, Dickens nie daje nam jednoznacznej odpowiedzi w sprawie prawdziwości duchów. Parafrazując samego Ebenezera, mogły one być jedynie jego niestrawnością. Dostrzegając jednak przesłanie tych nadprzyrodzonych istot, lepiej jest dostrzegać w nich sumienie starca. Spychane na margines, ignorowane i zagłuszane, dało o sobie znać we śnie. Ebenezer był wtedy bowiem bezbronny, podatny na podświadome podszepty własnego umysłu i ducha. Możemy więc powiedzieć, że niezależnie czy przyjmiemy nadnaturalne pochodzenie duchów, sen Ebenezera otwierał jego poznanie na inny świat.Zadziwiają rozwój nauki, w tym badań ludzkiego ciała i psychiki, przyczynił się do poprawy jakości naszego życia. Odebrał też niestety wiele z mistycznej otoczki, jaką nadawaliśmy wielu zjawiskom. Sen, zwany małą śmiercią, jest jedną z ofiar postępu. Niewielu widzi w nim już możliwość otwarcia na niematerialną rzeczywistość, niewielką łaskę proroczego widzenia. Częściej postrzegamy go jako zjawisko z pogranicza psychologii i biologii. Niemniej, nawet jeżeli przez sen i wizje nie przemawiają istoty nadprzyrodzone, nadal kieruje on nasze spojrzenie ku innym światom. Człowiek jest bowiem mikrokosmosem o bogatym życiu wewnętrznym. Jeżeli dziesiątki lat tradycji oraz psychologia mają rację, to podczas wędrowania przez królestwo Morfeusza oglądamy własne ukryte pragnienia oraz emocje. Chociaż nie tak spektakularne jak przewidywanie przyszłości, nadal stanowi to ogromną wiedzę. Tym samym nie powinniśmy lekceważyć tego, co ujawnia przed nami ciemność nocy.     \n\n\n\n\n\n\n\n\n\n"
            },
            {
                "pytanie": "48. Motywy biblijne i ich znaczenie w utworze literackim. Omów zagadnienie na podstawie „Dziadów” część III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Warto jednak przyjrzeć się temu zjawisku z bliska, poprzez analizę utworów europejskiej kultury. Doskonałym przykładem rodzimego użycia motywów biblijnych będzie trzecia część „Dziadów” Adama Mickiewicza. Ukazania szerszego kontekstu wymaga jednak dzieła będącego spuścizną całej europejskiej literatury. Nie znajdzie się chyba w tym temacie lepszego przykładu spełniającego ten warunek, niż „Boska komedia” Dantego Alighieri.Adam Mickiewicz wielokrotnie odwołuje się bezpośrednio do Biblii w swoim dramacie romantycznym. Znajdziemy tu, chociażby wspomnienie rzezi niewiniątek z czasów panowania Heroda, przyrównane do działań cara przeciwko litewskiej młodzieży. Widzenie księdza Piotra również nacechowane jest odniesieniami do Nowego Testamentu. Sąd nad ukrzyżowaną ojczyzną sprawuje Gal, będący zarazem Piłatem. Cierpienie i polskiego narodu nawiązuje tym samym do męki krzyżowej Chrystusa, zwiastując Polsce podobne zmartwychwstanie.   Objawia się tutaj idea mesjanizmu, czyli wiary w szczególne posłannictwo naszego narodu. Mickiewicz wierzył, że rozbiory wraz ze wszystkimi represjami, jakimi poddano Polaków, mają głębszy sens. Porównywano je właśnie do ofiary Zbawiciela, który swoją śmiercią zbawił ludzkość. Polska swoimi cierpieniami miała zaś przynieść światu wolność od tyranii i zmartwychwstać, niczym Chrystus.Mesjanizm jest więc niebezpośrednim nawiązaniem do biblijnego motywu zbawiciela, którego określano właśnie mianem mesjasza. Dzięki temu połączeniu odbiorca z kręgu kultury chrześcijańskiej może w szybki sposób zrozumieć mesjanizm. Użycie przez Mickiewicza w dramacie motywów biblijnych podkreśla również mistyczny charakter idei, którą dzieło wyraża. Nawiązanie bezpośrednie, takie jak porównanie cara i Heroda, pozwalają na kulturowe dopasowanie przedstawionej sytuacji do odbiorcy. Posługuje się on bowiem tym samym co Mickiewicz sposobem odczytywania motywów chrześcijańskich, intuicyjnie rozumiejąc niuanse takiego zestawienia. Dzięki nawiązaniom biblijnym „Dziady” są włączone w krąg cywilizacji chrześcijańskiej, wraz z jej sposobem myślenia i kulturą.    Dante Alighieri stworzył dzieło, które możemy nazwać przejściowym. Jest ono bowiem dojrzale średniowieczne, stanowi zarazem preludium nadchodzącego renesansu. Zarazem „Boska komedia”, bo o niej mowa, łączy w sobie dwa filary Europy - antyk i chrześcijaństwo. Przedstawiona tutaj katabaza służy umoralnieniu odbiorcy poprzez „dantejskie sceny”, zarazem jednak przedstawia sobą głębokie przemyślenie na temat natury świata duchowego i związanej z nim duchowości ludzkiej. Problematyka utworu stanowi więc wykładnię moralności chrześcijańskiej w kontekście wiecznych konsekwencji ludzkiego postępowania.Z motywów czysto biblijnych możemy tu dostrzec przede wszystkim motyw zbawienia i potępienia, a więc kary. Tej Dante poświęca bardzo dużo uwagi. Jest ona całkowicie wywiedziona z biblijnej moralności, stanowi sprawiedliwy koniec tych, którzy postępowali źle. Siedem kręgów piekieł wypełniają obrazy katuszy grzeszników, których pilnują demony i istoty z antycznej mitologii. Na dnie piekła spoczywa zaś sam Szatan - pierwszy spośród zbuntowanych aniołów. Motyw diabła, nieprzyjaciela ludzkości, to również element biblijny.    Mimo wielości tych nawiązań „Boska komedia” to nie tekst religijny. Nie ma charakteru sakralnego, stanowi raczej artystyczną próbę oddania przekonań religijnych i moralnych epoki. Dlatego też wiele motywów w niej zawartych zostało zinterpretowanych, oddanych przez pryzmat średniowiecznego myślenia i ekspresji twórcy. Zarazem jednak przemawia ono do nas językiem biblijnych znaków, a więc kulturowym kodem Europy. Dante stworzył wręcz dzieło, które niejako nadpisało wcześniejszy język naszej cywilizacji, dodając do niego nowe skojarzenia. Jeżeli zaś chodzi o warstwę symboliczną utworu, zawiera się ona w napomnieniu grzesznika do poprawy.     \n\n\n   Niemniej trudno powiedzieć, czy kształt piekła jest u Dantego jedynie symbolem kary. Średniowiecze to bardzo interesujący okres, w którym ludzie postrzegali pewne rzeczy najzupełniej dosłownie. Mistrz Alighieri mógł więc rzeczywiście wyobrażać sobie piekło jako pełne ognia i demonów miejsce, choć można być pewnym co do wychowawczej grozy „dantejskich scen”. Wielka Boska komedia jest więc dzięki motywom biblijnym umieszczona w pewnym kontekście kulturowym, wyraża zarazem podejście autora do kwestii ostatecznych i moralnych. Te zaś wynikają z jego przynależności do kręgu cywilizacji chrześcijańskiej, dla której Biblia to księga religijna.Biblia odegrała znaczącą rolę w kształtowaniu się cywilizacji, której jesteśmy uczestnikami. Przez ponad tysiąc lat wyznaczała sposób odbioru dzieł intelektualnych i była inspiracją do tworzenia innych. Zawarte w niej religijne oraz moralne treści wyznaczały tor rozwoju duchowości kontynentu, a od setek lat nawet dużej części ludzkości. Tym samym język Biblii stał się niejako językiem kultury narodów Europy. Niezależnie od naszego podejścia do tego dzieła, z łatwością odczytujemy wszelkie nawiązania. Jesteśmy dzięki temu w stanie powiązać je z pewnymi ideami, co nadaje tym drugim mocniejszy wydźwięk.   Autor korzystający z motywów biblijnych w swoim utworze chce więc umiejscowić swoje dzieło w konkretnym kręgu kulturowym, a zarazem przekazać nam nimi pewną wiadomość. Siła wyrazu, jaka się za nimi kryje, jest zaś przeogromna. Nie powinno więc dziwić, że nawet po upływie wielu tysięcy lat od spisania pierwszych ksiąg Starego Testamentu, Biblia nadal pozostaje ważnym dziedzictwem kultury.     \n\n\n\n\n\n\n\n\n\n"
            }
        ]
    },
    {
        "tytul": "Juliusz Słowacki, „Balladyna”",
        "opracowania": [
            {
                "pytanie": "49. Funkcja wątków baśniowych i fantastycznych w utworze literackim. Omów zagadnienie na podstawie „Balladyny” Juliusza Słowackiego. W swojej odpowiedzi uwzględnij również wybrany kontekst.",
                "opracowanie": "\n\n   W pewnych kręgach popkultury „Balladyna” dorobiła się żartobliwego określenia „malinowym kryminałem”. Słowacki przedstawia nam bowiem historię zbrodni z zawiści, prowadzącej do coraz większej ilości trupów a wywołanej przez miłosną intrygę. Uważnemu czytelnikowi ten prasłowiański dramat romantyczny od razu przywiedzie na myśl „Makbeta” Szekspira, szczególnie wątek krwawych rąk Lady Makbet i czerwonej plamy na czole Balladyny. Zwrócenie uwagi na to podobieństwo jest dość istotne tematu poniższej pracy, ponieważ oba dzieła noszą również inną zbieżność — działanie sił nadprzyrodzonych.Słowacki nadaje im jednak bardziej naturalistyczny, wręcz elementarny charakter. Goplana, bo o niej mowa, to duch jeziora Gopło — istota bliska sferze mistycznej w rozumieniu nadprzyrodzonej mocy żywiołu. Zakochana w prostym i niezwykle niewdzięcznym Grabcu, knuje intrygę mającą zwrócić serce jego wybranki ku księciu Kirkorowi. Tą białogłową od początku miała być Balladyna, jednak niefrasobliwe chochliki na usługach nimfy wywołują zamęt, który w konsekwencji kończy się potrzebą walki o względy Kirkora między tytułową bohaterką a jej siostrą Aliną. Jak to się kończy, wie każdy, kto czytał dramat Słowackiego. W kontekście poniższej pracy ważna jest tu rola Goplany, jej chochlików ora ich proweniencja.   Istoty te są bez żadnej wątpliwości stworzeniami fantastycznymi, wręcz z pogranicza ludowej baśni i demonologii. Mają władzę nad przyrodą, a ich sposób myślenia oraz perspektywa są o wiele głębsze od ludzkiej. Goplana to istota przewyższająca śmiertelników pod względem zrozumienia zasad wszechświata. Jest tak dlatego, że je uosabia. Słowacki dając Goplanie możliwość ingerencji w ludzkie życie, ukazuje ponadczasową prawdę o podleganiu człowieczego losu potęgom kosmosu. W tym wypadku są to ewidentnie siły przyrody, między innymi pożądanie, które wielu artystów romantycznych również porównywało do żywiołu.Goplana jest więc siłą przyrody, która ma wpływ na losy człowieka. Słowacki oddał tym bliskość kultury słowiańskiej z naturą, nie ograniczył jednak przy tym ludzkiej woli. Niczym Szekspir, fantastycznymi wątkami stworzył jedynie sytuację, decyzja o zbrodni była jednak całkowicie sprawą Balladyny. Biorąc pod uwagę, że Goplana ingerowała nieco mocniej w sprawy ludzi niż Czarownice z „Makbeta”, możemy interpretować to jako budowanie hierarchii sił, gdzie ludzka wola musi zmagać się z przyrodą. Obie jednak podlegają nadrzędnemu prawu wszechświata, Bogu, które reprezentowane jest tutaj przez finałowe uderzenie pioruna w zabójczynię. Wątek baśniowy jest więc symbolicznym oddaniem kosmicznego porządku rzeczy, który nie jest możliwy do racjonalnej interpretacji.    Taki sposób wykorzystania wątków fantastycznych i baśniowych w literaturze nie skończył się jednak wraz z dawnymi epokami. Obecny jest również pośród najbardziej znanych dzieł XX wieku. Chyba najgodniejszym przytoczenia będzie tutaj trylogia „Władcy Pierścieni” J. R. R. Tolkiena. Będąca wręcz jednym z kamieni węgielnych współczesnego nurtu fantasy, opowiada historię epickiego starcia ludów Śródziemia z potężnym Sauronem — złym duchem chcącym zapanować nad całym światem. Wykreowane przez Tolkiena Śródziemie pełne jest Elfów, Krasnoludów i magii.     \n\n\n   Dzisiejsza kultura masowa strywializowała te elementy konstrukcji świata przedstawionego, przez co trudno jest dopatrzeć się w nich głębi. Tymczasem Tolkien jak najbardziej przekazuje nimi ponadczasowy przekaz. „Władca Pierścieni” to baśń, gdzie siły dobra walczą z kosmicznymi siłami zła. Śmiertelnicy muszą wybierać stronę tego konfliktu, nieraz ulegając pokusom sług wiecznego mroku. Elfy możemy tu interpretować jako sentyment za lepszymi czasami, mityczną krainą szczęśliwości, Arkadią. Ich odwrotnością są zaś Orkowie, zdolni jedynie słuchać rozkazów, brutalni niszczyciele cywilizacji. Każdy z tych elementów wątku fantastycznego ma więc ukryte, ponadczasowe znaczenie. Co więcej, Tolkien prawdopodobnie nawiązywał również do wydarzeń rzeczywistych, wplatając je w odwieczny cykl kosmicznej walki dobra i zła. W takiej interpretacji Sauron to Hitler, zaś sojusz Ludzi, Krasnoludów i Elfów to Alianci.Człowiek od zawsze uważał, że pewnych prawd nie sposób uchwycić poprzez zmysły i rozum. Do ich poznania potrzeba czegoś więcej, ze względu na ich transcendentną naturę. Chcąc ją oddać, posługiwał się więc symboliką, odwoływał do form rozumianych podświadomie. W sztuce ukuto na tej kanwie cały nurt, zwany symbolizmem. Baśnie i wątki fantastyczne w utworach literackich mają bardzo podobną funkcję. Nadają dziełu kształt mitu, a więc obrazu odwołującego się do archetypów i transcendentnych prawd. Współcześnie mogą również stanowić alegorię autentycznych wydarzeń, wpisując je w pewien kosmiczny porządek rzeczy. Tak więc następnym razem, kiedy ktoś zarzuci nurtowi fantasy płytkie epatowanie formą, warto zwrócić uwagę na możliwe interpretacje dzieła. Za wróżkami, czarodziejami i smokami mogą się bowiem kryć prawdy, które towarzyszą nam dłużej niż sama literatura.     \n\n\n\n\n\n\n\n\n\n"
            },
            {
                "pytanie": "50. Wina i kara w literaturze. Omów zagadnienie na podstawie „Balladyny” Juliusza Słowackiego. W swojej odpowiedzi uwzględnij również wybrany kontekst.",
                "opracowanie": "\n\n   Romantyczny dramat Juliusza Słowackiego na pierwszy rzut oka może robić wrażenie słowianofilskiej opowiastki dla dzieci. Znajdziemy tam bowiem magiczną nimfę Goplanę, służące jej duszki i odważnego księcia chcącego poślubić prostą dziewczynę. Folklor, którym ewidentnie inspirował się jeden z narodowych wieszczy, ma jednak taki specyficzny klimat rodem z baśni. Za tą nieco naiwną powłoką Słowacki ukrywa jednak poważną historię, pokrewną psychologicznej analizie ludzkiego ducha w szekspirowskim „Makbecie”.Tytułowa bohaterka, Balladyna, to femme fatale, która dla spełnienia swoich ambicji nie boi się porwać na zabójstwo własnej siostry. Potworna zbrodnia niesie za sobą jednak kolejne, niczym u Szekspira. Balladyna ulega coraz większemu uodpornieniu na grozę swoich czynów, za czym idzie również poszerzenie ambicji. Ostatecznie prosta dziewczyna z ubogiej chaty zostaje królową plemienia Lechitów i nieopatrznie sama wydaje na siebie potrójny wyrok śmierci. Wykonany on zostaje przez piorun, który spada na Balladynę z jasnego nieba.   Symbolika końca tytułowej bohaterki dramatu Słowackiego jest jasna. Nikt nie może umknąć karze. Wina jest bowiem postępowaniem niemoralnym. To zaburzenie kosmicznego porządku rzeczy, wyznaczonego przez samego Stwórcę. Potwierdzają to słowa Goplany, która jako pierwsza karze Balladynę poprzez widmo jej siostry. Sam akt kary również wykracza u Słowackiego poza element sprawiedliwości, czy prewencji. Stanowi on przywrócenie równowagi we wszechświecie, konsekwencje złamania woli Boga. Dlatego jest ona nieunikniony w szerszym pojęciu, a nie wymierzona ludzką ręką, dokonuje się poprzez zjawisko nadprzyrodzone. Wina i kara u Słowackiego wykraczają poza ludzki świat, będąc emanacją pierwotnych sił rządzących rzeczywistością.Żadna rozmowa o winie i karze nie może odbyć się bez słynnej powieści Fiodora Dostojewskiego. Wykładające chrześcijańskie spojrzenie na tytułowy problem, stanowi doskonały przykład transcendentnej wartości tych pojęć. Raskolnikow, zabijając starą lichwiarkę i jej siostrę, kierował się względami finansowymi. Stworzył sobie do nich oczywiście odpowiednią ideologię, stawiając wolę wybitnych jednostek ponad wszelką moralność i prawo. W jego mniemaniu taki nadczłowiek miał tylko jeden paradygmat-swoją własną wolę działania. Nietzsche nie byłby jednak dumny z tak prymitywnego rozumienia jego nihilistycznych koncepcji. Pamiętając jednak, jak skończył niemiecki filozof i Raskolnikow, możemy jednak wyciągnąć pewne wnioski. Otóż gnębiony wypieranym poczuciem winy bohater powieści cierpi fizyczne i psychiczne katusze. Dopiero przekonanie przez pobożną Sonię o potrzebie przyznania się i odbycia kary kładzie kres jego gehennie. Zaczyna co prawda trwającą długo katorgę oraz drogę ku zmianie sposobu myślenia, jednak ta daje nadzieje na szczęśliwą przyszłość.    Fiodor Dostojewski ujmuje winę i karę w sposób chrześcijański, a więc przekraczający fizyczny wymiar. Dla niego wina nosi wymiar grzechu, sprzeniewierzenia się nakazom Boga. Nie stanowi jedynie złamania praw ustanowionych dla porządku społecznego, a zaburzenie kosmicznego porządku. Jest ona nienaturalna, niezgodna z dobrą naturą człowieka. Świadczy o tym „chorowanie” Raskolnikowa na wyrzuty sumienia. Sonia wskazuje mu taki sposób rozumienia winy, z którego zarazem wypływa odpowiednie podejście do kary.     \n\n\n   W rozumieniu Dostojewskiego nie jest ona jedynie aktem sprawiedliwości, a formą pokuty. Z takim zaś podejściem wiąże się religijne pojęcie nawrócenia. Poprzez odbycie kary winny okazuje skruchę oraz szuka drogi ku poprawieniu się, powrotowi na dobrą ścieżkę. Chociaż może się to wydawać nieco dziwne, poprzez przyjęcie kary zbrodniarz może dokonać uleczenia. Zło, którego dokonał rani go bowiem równie mocno, co jego ofiarę. To właśnie różni ją od zwyczajnej zemsty, a zarazem ustawia w kategorii transcendentalnej. Kara pozwala na poprawę i pojednanie z Bogiem.Jako istoty społeczne, nauczyliśmy się ustalać porządek w swoich grupach. Spisujemy prawa i delegujemy do ich pilnowania stosowne organy. Zrzekamy się przy tym na ich rzecz części swojej wolności osobistej, poświęcając ją za bezpieczeństwo życia społecznego. Taki system określa, co jest winą oraz jaka należy się za to kara. Robi to w oparciu o dobro ogółu. Niektórzy uznają to za tyranię oraz sankcjonowaną przemoc wobec jednostki, inni widzą zasadność tworzenia cywilizowanych form przymusu. Ta rzeczywistość istnieje jednak od krótkiego czasu, przynajmniej wobec całej historii naszego gatunku. Wcześniej pojęcie winy i kary rozumieliśmy o wiele szerzej w ramach pewnego kosmicznego porządku. Religia określała moralność, ta zaś wyznaczała normy postępowania zgodnie z odwiecznymi prawami. Kara za ich nieprzestrzeganie przywracała równowagę i pozwalała grzesznikowi powrócić z kręgu chaosu ku porządkowi. Literatura oraz religia zachowała jeszcze to stare rozumienie pojęć winy i kary. Warto o nim nie zapominać. W innym wypadku możemy bowiem wpaść w pułapkę tworzenia norm moralnych przez instytucje władzy, którym nie zawsze musi zależeć na pojęciach dobra, zła i sprawiedliwości.     \n\n\n\n\n\n\n\n\n\n"
            }
        ]
    },
    {
        "tytul": "Juliusz Słowacki, „Kordian”",
        "opracowania": [
            {
                "pytanie": "51. Wartości, dla których człowiek gotów jest poświęcić życie. Omów zagadnienie na podstawie „Kordiana” Juliusza Słowackiego. W swojej odpowiedzi uwzględnij również wybrany kontekst.",
                "opracowanie": "\n\n   Poświęcenie, jako idea piękna sama w sobie, często zostaje postawiona na świeczniku przez artystów. Podejmują oni temat oddania życia za wolność już od najdawniejszych czasów. W poniższej pracy przeanalizowane zostaną pod tym względem dwa dzieła: Kordian Juliusza Słowackiego oraz wiersz Rzecz to piękna, greckiego poety Tyrteusza.Juliusz Słowacki w swoim dziele Kordian przedstawił typowego dla Polski bohatera romantycznego. Tytułowa postać to młodzieniec wyróżniający się pośród tłumu swoim indywidualizmem i wrażliwością. Doświadczony przez nieszczęśliwą miłość do starszej od siebie niewiasty przechodzi nawet próbę samobójczą - próbę postrzelenia, bardzo podobną do perypetii młodego Wertera. Tutaj jednak bohater nie kończy swojego życia, a jakoby rozpoczyna nowe, przepełnione poszukiwaniem.   Kordian jest bowiem postacią dynamiczną, chcącą odnaleźć sens swojej egzystencji i odkryć prawdę o otaczającym świecie. Przemierza więc Europę, kontestując jej mieszkańców oraz ich poglądy. Anglia, wschodzące imperium epoki przemysłowej, uświadamia mu władzą siłę pieniądza. Białe klify Dover pozwalają odkryć prawdę o ułudzie tworzonych przez poezję rzeczywistości. Następnie Kordian odkrywa sprzedajną miłość i politykę ponad moralnością. Zaiste, widać tutaj zamysł Słowackiego, chcącego prowadzić swojego bohatera od niższych pobudek ku coraz wyższym, wznioślejszym.Wszystkie one okazują się jednak wypaczone, niegodne poświęcenia dla nich życia. Zainteresowany mistycyzmem autor inicjuje więc scenę na górze Mont Blanc - prawdziwe przebudzenie, objawienie Kordiana. Tam też, spoglądając z góry na ludzkie cywilizacje i mając wrażenie przybliżania coraz bardziej ku Bogu, bohater dostrzega prawdziwie szlachetną ideę - wolność. W czasach Słowackiego była ona bardzo pożądana, pamiętajmy wszak o Wiośnie Ludów. Niemniej Kordian rozumie, że właśnie za nią warto zginąć; zarówno jako naród, jak również jednostka.    Swoiste oświecenie przekształca się w formułę idei winkelriedyzmu, ta zaś w bodziec do działania. Sama koncepcja polityczna poświęcenia dla dania bodźca do zrzucenia kajdan przez innych wydaje się zupełnie straceńcza. Przeanalizowana nie różni się wielce od mickiewiczowskiego mesjanizmu, brakuje jej jedynie swoiście rozumianego aspektu transcendentalnego.Słowacki wykłada wprost ostateczne poświęcenie współczesnego Winkelrieda, pokazuje jednak szlachetne szaleństwo tego postępowania. Robi to zaś poprzez kontrast wzniosłej wizji na górze do potwornie marnych spraw ziemskich. Wolność innych uzyskana poprzez śmierć rycerza czy narodu wydaje się tedy czysta i piękna.    W istocie musimy przyznać Słowackiemu nieco racji. Dalsza część dramatu pokazuje bowiem ludzi, którzy nie są zdolni do dokonania takiego poświęcenia. Spiskowcy myślą racjonalnie, ich zachowanie niesie jednak w sobie też pewną dozę strachu. Są to ludzie, którzy nic nie zmienią, między innymi ze względu na brak możliwości poniesienia ofiary.Co prawda historia bardzo krytycznie obeszła się z ideami kierującymi Kordianem, niemniej on posiadał przynajmniej realną zdolność czynu. Scena rozmowy z Doktorem sugeruje, że wielkie idee, za które warto ginąć, w tym również wolność, to wynurzenia podobne do szaleństwa. Niemniej, każda wielka sprawa nosi takie podobieństwo. Wszak poświęcenie swojego życia nie jest rzeczą łatwą ani normalną, to akt, który przeczy wszelkim formom instynktownego zachowania. Mimo to Kordian chce oddać się w imię wolności wszystkich ludów pod tyranią cara. Idea staje się większa od życia, warta jego ceny.     \n\n\n   Poeta grecki z VII wieku p.n.e., Tyrtajos, zasłynął z pieśni o charakterze patriotycznym. Jego talent był tak wielki, że Ateńczycy wysłali go do Sparty podczas drugiej wojny messeńskiej, by zagrzewał słynnych wojowników do boju. Niestety do naszych czasów zachowało się niewiele jego dzieł. Jednym z ocalonych jest wiersz Rzecz to piękna.Tytuł pochodzi od pierwszych słów dzieła, wyrażających zachwyt podmiotu lirycznego nad poświęceniem człowieka w imię obrony ojczyzny. Samo dzieło nie jest pochwałą śmierci za wolność jako taką, a raczej próbą zagrzewania do walki o nią młodych ludzi. Osoba zdolna ponieść najwyższą ofiarę za swoje państwo stanowi tutaj człowieka godnego, przeciwstawionego pogardzanemu uciekinierowi.   Tyrteusz ukazuje więc kolejną, dzisiaj już nie tak bardzo modną stronę poświęcenia w walce o wolność - honor. Osoba, która potrafi zginąć za to, w co wierzy, udowadnia posiadanie pewnego starożytnego miru społecznego, podczas gdy tchórze żyją w hańbie. Ukazuje to, jak bardzo słusznym widzieli takie postępowanie starożytni. Można więc wnioskować, że wolność również uważali za godną poświęcenia dla niej życia.W czasach powszechnej negacji wszelkich wyższych prawd jesteśmy świadkami kryzysu wartości. Nihilizm w swojej najbardziej prymitywnej formie nakazuje prostą redukcję człowieka do istoty skupionej jedynie na sobie, co prowadzi do uznania jedynie przetrwania fizycznego. Chociaż wolność osobista, rozumiana jako samowola jednostki, jest promowana, to z czasem nawet ona ustępuje miejsca strachowi o własne życie. Człowiek jest w stanie dzisiaj poświęcić wszystko, byle tylko przetrwać. Tymczasem istnieją pewne wartości, takie jak niezależność ludzi czy narodów, które znaczą więcej niż samo życie.    Czym że jest bowiem kolejny dzień, jeżeli jest to los niewolnika? Świadomość tego powinna zostać wzbudzona w szerokich masach, jeżeli przyszłość kiedykolwiek ma jeszcze być jaśniejsza od przeszłości. Piękno tkwi bowiem w ideach za które warto umierać, nie zaś wiecznym, strachliwym redukcjonizmie.     \n\n\n\n\n\n\n\n\n\n"
            },
            {
                "pytanie": "52. Podróż w wymiarze rzeczywistym i wewnętrznym. Omów zagadnienie na podstawie „Kordiana” Juliusza Słowackiego. W swojej odpowiedzi uwzględnij również wybrany kontekst.",
                "opracowanie": "\n\n   Kordian jako postać niewątpliwie może zostać zaliczony do bohaterów dynamicznych. Spełnia bowiem podstawowe założenie takiej kreacji, czyli zmianę pod wpływem wydarzeń fabuły dzieła. Poznajemy go jako zakochanego w starszej od siebie dziewczynie młodzieńca, ewidentnie cierpiącego na „chorobę wieku”. Jest więc uderzająco podobny do Wertera — niechętny życiu, patetyczny i nieszczęśliwie kochający. Odróżnia go jedynie myśl zaszczepiona w trakcie rozmowy ze starym sługą Grzegorzem. Jest nią poszukiwanie idei, której warto by poświęcić życie. Kiedy chłopak ostatecznie doznaje zawodu miłosnego, a jego werterowskie samobójstwo nie dochodzi do skutku, wyrusza na poszukiwanie sensu swojego istnienia.Zastosowany przez Słowackiego motyw podróży głównego bohatera związany jest również z motywem oświecenia. Kordian nie tylko wędruje po kontynencie, poznając ich mieszkańców. Styka się również z największymi prądami myślowymi epoki. Zmuszony jest też wyrobić sobie zdanie o każdym z nich. Obrazuje to wędrówkę realną jako sposobność nabywania doświadczeń. Gdyby Kordian nie rozpoczął podróży, nigdy nie miałby sposobu na przeżycie tych przygód, a przez nie zdobycia nowej wiedzy. Przez tę wiedzę jednak bohater testuje zarazem samego siebie, zmienia się, zdobywa mądrość. Oświecenie jest wędrówką wewnętrzną, której kolejne kroki odmierza się zmianami dokonanymi pod wpływem kontaktu z nowymi doznaniami.   Wyraz tego wzrastania i ostatecznego zrozumienia przekraczającego poznanie rozumowe, Słowacki daje podczas monologu na górze Mont Blanc. Tam właśnie Kordian dorasta, zostaje też niejako „wyniesiony” ponad innych ludzi. Jednak nie dokonałby tego i nigdy nie zrozumiał idei winkelriedyzmu bez wcześniejszego tułania się po kontynencie. Tutaj powinniśmy też pochylić się nad jeszcze jednym aspektem. Mianowicie wieszcz narodowy ukazuje nam przemianę bohatera z młodego i niezwykle wrażliwego chłopca w dojrzałego, oświeconego patriotę. Kordian w Spisku Koronacyjnym jest młodym mężczyzną. Wędrówka ma więc również ukryte znaczenie, jako symbol dorastania.Jedną z najważniejszych wędrówek dla cywilizacji łacińskiej jest ta opisana w Księdze Wyjścia. Wyprowadzenie przez Mojżesza Izraelitów z Egiptu na pustynię obrazuje trudny proces kształtowania się Narodu Wybranego. Mało kto rozumie bowiem, dlaczego tułaczka po pustkowiach całego narodu trwała aż czterdzieści lat. Wytłumaczenie pada z ust samego proroka, który otrzymał je od Boga. Otóż Izraelici zbyt długo żyli pośród Egipcjan i naturalnie przejęli wiele z cywilizacji bardziej rozwiniętego ludu. Tyczyło się to między innymi rozumienie pojęć religijnych, jak też samego kultu. Zgrzeszyli więc bałwochwalstwem, mimo poznania natury Jedynego Boga. Dlatego wyprowadzone z Egiptu pokolenie musiało naturalnie odejść, a do Ziemi Obiecanej mogło wejść dopiero kolejne — wychowane już w przymierzu z Bogiem.    Wędrówka jest więc wymianą pokoleń, ale też drogą duchową całego narodu. Dorasta on do tajemnicy Zbawienia, potrzebuje do tego jednak czasu i doświadczeń. Droga przez pustynię to też wyzwanie, sprawdzian. Możemy je rozumieć jako doświadczenie trudu. Jeżeli zaś zmniejszymy skalę i zaczniemy postrzegać tę opowieść pod kątem mądrości skierowanej do wierzącego człowieka, bez problemu odnajdziemy tu analogię z życiem. Tak jak Izraelici, człowiek musi codziennie zmagać się z prozaicznymi trudnościami egzystencji, zmieniając się wewnętrznie i zewnętrznie. Ostatecznie jednak czeka na niego Ziemia Obiecana — odpoczynek i radość zbawionych.     \n\n\n   Podróż przynosi człowiekowi poznanie. Dzięki poruszaniu się w czasie i przestrzeni możemy stykać się z nowymi bodźcami, zyskiwać wiedzą o odległych krainach i ich mieszkańcach. Takie zachowanie leży wręcz w naszej naturze, wszak zawsze pociąga nas leżąca za horyzontem niewiadoma. Jednak, idąc za mądrością Buddy, można powiedzieć o człowieku, iż jest sumą własnych doświadczeń. To oznacza, że podróż ma też znaczenie wewnętrzne. Każde nowe doświadczenie zmienia nas, wymusza konfrontację i sprawdzian własnej natury. Niczym Kordian podczas swojej tułaczki po Europie, albo Izraelici, idąc przez pustynię, poznajemy lepiej siebie samych. Zarazem podróż jest więc przemieszczaniem fizycznym i duchowym istoty ludzkiej. Tym samym staje się jasne, dlaczego została wybrana za symbol dorastania. Jest ono bowiem połączeniem upływu czasu, w którym zmieniamy się od tych dwóch strony, ciągle pod wpływem nowych bodźców.Od takiego rozumienie podróży blisko już jest do ujęcia w jej jako przenośni całego życia, co zresztą robiono już od tysięcy lat. Zaskakującym może być fakt, ile znaczeń kryje się za tym jednym obrazem. Na psikus rozumu będzie zaś zakrawać, kiedy uświadomimy sobie odbytą wzdłuż tego tekstu wędrówkę. Nawet teraz, czytając spokojnie wypisane tutaj słowa, odbywamy podróż. Tym samym zmieniamy się bezpowrotnie. Oby tylko w dobrym kierunku.     \n\n\n\n\n\n\n\n\n\n"
            },
            {
                "pytanie": "53. Poszukiwanie sensu życia i osąd świata przez bohatera literackiego. Omów zagadnienie na podstawie „Kordiana” Juliusza Słowackiego. W swojej odpowiedzi uwzględnij również wybrany kontekst.",
                "opracowanie": "\n\nKordianPrzedwiośnie   Kordian jako postać wykreowana przez Juliusza Słowackiego stanowi postać dynamiczną. Poznajemy go bowiem w dwóch etapach życia, które dodatkowo autor podzielił na kolejne doświadczenia konfrontacji prawd o świecie. Akt pierwszy pozwala nam poznać piętnastoletniego chłopaka z typowymi objawami \"choroby wieków\" - pozbawiony sensu życia, czuje zarazem potrzebę i niemożność działania.Jest to jednak młodzieniec, osoba kompletnie nie znająca swojego miejsca w świecie. Sam przyznaje, że targają nim tysiące potężnych uczuć, najmocniejszym jest zaś nieszczęśliwa miłość do Laury. Czym jest zaś ta miłość? To właśnie doznanie, bodziec który kieruje Kordiana na dalsze tory. Od początku ma on w sobie pewien potencjał, jest typowym romantykiem werterycznym. Niemniej charakterystyczna dla tego typu postaci nieszczęśliwa miłość i w efekcie próba samobójcza stanowi swoisty zapalnik dla dalszych działań bohatera.   Istotna staje się tutaj również rozmowa ze starym bonapartystą, Grzegorzem. Ukazuje ona bowiem młodemu romantykowi, że duch musi mieć odzwierciedlenie w działaniu. Do momentu trzymania Kordiana na uwięzi przez niespełnioną miłość nie widział on możliwości poświęcenia innemu celowi, doznanie tego uczucia pozwoliło mu jednak rzucić się w wir poszukiwań. Rzecz jasna nie miał tego na celu gdy celował do siebie z pistoletu, samo doświadczenie śmierci było również rodzajem przejścia, symbolem rozpoczęcia nowego etapu.Widać więc, że doświadczenie to sedno poszukiwania sensu i podstawa oceny rzeczywistości. Następny akt Kordiana doskonale rozwija tę myśl, ukazując jak dobór kolejnych kroków, powoduje synergię prowadzącą do spójnego określenia świata. Główny bohater postanawia bowiem poznać wszystkie wielkie idee świata XIX wieku.    Tak więc konfrontuje się z rządzą, pieniądza zrodzoną z angielskiej rewolucji przemysłowej. Staje wobec prawdy na temat ulotności poezji, siedząc na brzegu Dover. Poznaje sprzedajną miłość we Włoszech i polityczną pazerność wokół papieskiego tronu. Nie chodzi tu o samo poznanie tych idei, mógł przecież doświadczyć setki innych podłości świata. Widok Kordiana na rzeczywistość zostaje utrwalony poprzez doświadczenie konkretnego stanu, co poznaje to i uważa za rzeczywiste. Paradoksalnie obawę przed takim stanem wyjawia sarkastyczna wobec bohatera Laura w Akcie pierwszym.Tak więc wszystkie kroki są przyczyną i skutkiem widzenia na górze Mont Blanc, a zarazem Spisku koronacyjnego. Doświadczenie kształtuje bowiem przyszłe rozumienie rzeczywistości. Wynosząc się ponad wszelkie ludzkie słabości, Kordian musiał wszak ich doświadczyć. Gdyby tego nie zrobił, pozostałby gdzieś wobec swojej miłości do Laury. Jeżeli zaś doznałby wcześniej czegoś szlachetniejszego, być może nigdy nie widziałby powodu do poświęcenia.    Jeden wyraźny przykład to jednak zbyt mało dla udowodnienia tezy. Dlatego wato przytoczyć też postać Cezarego Baryki - głównego bohatera Przedwiośnia. Młodzieniec żył w okresie rewolucji bolszewickiej, doświadczając jej osobiście w mieście Baku. Wyrażał się wobec jej postulatów niezwykle przychylnie, pozostał taki wprawdzie przez cały okres przedstawiony w powieści. Nastaje jednak pytanie, czy byłby taki, gdyby nie \"zainfekowanie\" ideami rewolucyjnymi jeszcze w okresie młodzieńczym? Wydaje się bowiem, że skrajne doświadczenie drugiej dekady XX wieku ukształtowało zarazem przeznaczenie, jak i rozumienie świata Cezarego.     \n\n\n   Kiedy podczas swojego życia poznaje szerzej świat, szczególnie zaś II Rzeczpospolitą, widać jak powoli kontestuje swoje założenia. Doświadczenie Chłodka czy też walki podczas wojny polsko-bolszewickiej stawia kształtuje tutaj człowieka, który pod koniec powieści wyjdzie z tłumu protestujących robotników. Porównajmy więc Cezarego do jego kolegiów - Antoniego Lulka i Hipolita Wielosławskiego. Staje on ponad obojgiem młodych mężczyzn ze względu na odmienne doświadczenia, które ukształtowały jego rozumienie świata i misję. Gdyby nie wydarzenia z Baku byłby bowiem bardziej Lulkiem, zaś gdyby nie Chłodek zapewne przypominałby Hipolita.Starożytni chińscy filozofowie opracowali kiedyś myśl, podłóg której prawdziwe poznanie rzeczy ma miejsce jedynie poprzez stanie się obiektem swojego badania. Upraszczając nieco ten tok rozumowania, można wnioskować, że jedynym sposobem na poznanie wszystkich aspektów życia, jest przebycie swojej drogi na tym świecie. Religia a za nią literatura, lubuje się w przedstawianiu tego procesu jako drogi. Człowiek zmienia swoje położenie w czasie i przestrzeni, co wywołuje zmianę jego samego. Dokonanie autorefleksji nad własnym bytem to sposób na odnalezienie sensu istnienia. Z kolei doświadczanie aspektów rzeczywistości pozwala na wyrobienie sobie poglądu wobec niej.   Istotnie, podróż najlepiej oddaje ten element kreowania opinii, ponieważ wędrowiec ma najszersze horyzonty poznawcze. Na wyżej wymienionych przykładach bohaterów literackich możemy jedynie zastanawiać się, jaki jest związek między tworzeniem własnej wizji świata, a doświadczeniami które są naszym udziałem. Czy Cezary Baryka zostałby rewolucjonistą, gdyby żył sto lat później gdzieś w okolicy Nowego Jorku? Ile Winkelrieda miałby w sobie Kordian poznający papieża Jana Pawła II, nie zaś Piusem IX? Zapewne ich myślenie o sensie życie i wyglądzie świata byłby zupełnie inne, tego jednak nie możemy być całkowicie pewni. Musielibyśmy bowiem przeżyć za nich drugi raz inne życie, co wydaje się całkowicie niemożliwe.     \n\n\n\n\n\n\n\n\n\n"
            },
            {
                "pytanie": "54. Winkelriedyzm jako romantyczna idea poświęcenia. Omów zagadnienie na podstawie „Kordiana” Juliusza Słowackiego. W swojej odpowiedzi uwzględnij również wybrany kontekst.",
                "opracowanie": "\n\n   Taką ideą był właśnie winkielriedyzm - romantyczna wizja heroicznego poświęcenia, skomponowana przez Juliusza Słowackiego. Warto przyjrzeć się jej w takim kontekście i porównać z konkurencyjnym mesjanizmem Adama Mickiewicza. Bo chociaż ostatecznie to ten drugi okazał się bardziej nośny dla polskości, winkielriedyzm przedstawiał sobą o wiele bardziej aktywną siłę sprawczą.Wyjaśnijmy może pokrótce samą genezę słowa \"winkielriedyzm\". Wywodzi się ona od nazwiska narodowego bohatera Szwajcarii, Arnolda Winkielrieda ze Stans. Ten fikcyjny bohater walk o niepodległość swojego kraju, miał podczas bitwy pod Sempach (1386 r.) złapać w garść kilka pik austriackich żołnierzy króla Leopolda II Habsburga i z okrzykiem \"Droga dla Wolności!\" wbić je sobie w pierś. Spowodowało to wyłom w szeregach wroga, dzięki czemu Szwajcarzy wgrali bitwę.   Po raz pierwszy idea ta pojawiła się na łamach Kordiana Juliusza Słowackiego, gdzie główny bohater doznaje jej wizji na górze Mont Blanc. Widzi on jakoby Polskę w roli Winkielrieda narodów, sam zaś postanawia zostać Winkielriedem Polaków. Na czym jednak ma konkretnie polegać owa idea romantycznego poświęcenia? Najprościej rzecz ujmując, to pójście w ślady legendarnego rycerza.Słowacki widzi potrzebę ofiarnej walki z zaborcami, gdzie bohater musi poświęcić życie, by zainicjować sytuację dającą możliwość zwycięstwa dla towarzyszy. W wypadku Kordiana miało być to zabicie cara - misja całkowicie straceńcza, inicjująca zapewne rozpad Imperium bądź szereg wystąpień narodowych i uwolnienie Polski. Słowacki widział w takim postępowaniu heroiczny sens, opłacenie zwycięstwa krwią bohaterów. Winkielriedyzm zakładał również aktywne działanie, śmierć współczesnego rycerza musiała być poniesiona w walce.    Wieszcz nie precyzuje co prawda, jakie działania kierujący się jego ideą musi podjąć, niemniej zakłada szczery i emocjonalny zryw. Widać to po zachowaniu głównego bohatera jego dramatu, który samotnie staje wobec niezdecydowanych spiskowców. Słowacki rozciągał winkielriedyzm również na cały świat, widząc Polskę jako zbiorowego męczennika o wolność ludzkości. Zapewne chodziło mu tutaj o stosunki społeczne, coś na kształt przyszłej Wiosny Ludów. Co smutne, winkielriedyzm nie zakładał raczej odrodzenia herosa, który się tak poświęcał. O ile w przypadku człowieka to zrozumiałe, o tyle rzuca nieco ponure światło na wizję przyszłej roli Polski u Słowackiego.Dla porównania warto przeanalizować jeszcze mesjanizm Mickiewicza. Idea ta miała znaczący wpływ na rozwój narodowej tożsamości polaków, czym zraziła do siebie wiele krytycznie nastawionych osób. Powodem takiego stanu rzeczy jest zawarte w niej bierne nastawienie wobec cierpień narodu.    Mesjanizm, jak sama nazwa wskazuje, nawiązuje do idei Mesjasza - Zbawiciela. Rozumiany on być musi w kontekście chrześcijańskim, jako Jezus Chrystus. Poświęcając się za wszystkich na krzyżu, zbawił On ludzkość i Zmartwychwstał, mimo wszelkich prób Jego wrogów, aby go uśmiercić. Adam Mickiewicz widział w Polsce mesjasza narodów - kraj który znosi przeokropne męki z rąk tyranów, nie będąc jednak katowanym bezcelowo. Zdaniem drugiego z wieszczy to cierpienie zostało zesłane przez Boga, by przyniosło one kres wszelkiej niegodziwości, imperializmowi oraz nienawiści między narodami. Ostatecznie zaś zakończyć się ma odrodzeniem Polski, która powstanie wolna, niczym Jezus powstał z martwych. Przewodzić miał temu słynny \"czterdzieści i cztery\", którego tożsamości nawet sam Mickiewicz nie chciał (bądź nie mógł) wyjawić.     \n\n\n   Główne różnice między mesjanizmem a winkelriedyzmem widoczne są już po tym opisie. Przede wszystkim idea Słowackiego to aktywna walka, poświęcenie w bitwie. Mickiewicz oponuje raczej za biernym cierpieniem, znoszeniem mąk i pokornym wyczekiwaniem odrodzenia poprzez przelaną krew. Twórca Dziadów przewiduje również odrodzenie, zmartwychwstanie całego narodu po setkach lat niewoli. Z kolei twórca Balladyny widzi przyszłość raczej jako swoistą hekatombę Polski na ołtarzu wolności całego rodzaju ludzkiego. Ofiara ta miała być jednak poniesiona dobrowolnie, z czystości intencji. Czyniło ją to więc bliższą idei rycerza, poświęcającego się wojownika.Romantyzm to niezwykle ważny okres z punktu widzenia tworzenia się polskiej tożsamości. To właśnie wtedy zaczęto sięgać po szersze masy i niższe stany społeczeństwa, nadając im charakter członków narodu. Można powiedzieć, ze współczesna Polska w jakiś sposób ukształtowała się właśnie podczas romantyzmu. Niesie to za sobą pewne konsekwencje, które nie wszystkim odpowiadają. Chodzi tu przede wszystkim o porzucenie pragmatyzmu na rzecz ducha, widoczne w całej historii powstań narodowych i decyzji politycznych. Przejawem takiego myślenie jest właśnie winkielriedyzm. Co prawda ma on bardziej racjonalne podstawy od mesjanizmu, niemniej nadal stanowi niepokojącą wizję zbiorowego samobójstwa.   Zauważmy bowiem, że Słowacki nie daje swoim czytelnikom pomysłu na działanie rozsądne, a raczej zgodne z sercem. Na przykładzie Kordiana widzimy, że jest to raczej myślenie życzeniowe, wiara w wyższość intencji nad efektem. Spełnia tedy winkielriedyzm wszelkie założenia romantyzmu i staje się dyktowanym przezeń poświęceniem wojownika. Nasuwa się tutaj ponure porównanie z japońskim bushido, kierującym w XX wieku działaniami pilotów kamikadze. Chociaż szlachetny w swoim założeniu, winkielriedyzm nie bez powodu stanowi myśl drugorzędną względem mesjanizmu. Powód jest chyba dosyć oczywisty.     \n\n\n\n\n\n\n\n\n\n"
            }
        ]
    },
    {
        "tytul": "Bolesław Prus, „Lalka”",
        "opracowania": [
            {
                "pytanie": "55. Obowiązki jednostki wobec zbiorowości. Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\n\n   Najważniejszym obowiązkiem jednostki wobec zbiorowości jest zaś dbanie o wszystkich jej członków. Bez tej podstawowej zasady tworzą oni jedynie swoisty tłum, czasowo przebywający w jednym miejscu. Aby udowodnić tę tezę, w poniższej pracy zostaną przedstawione trzy argumenty. Dwa z nich dotyczyć będą Lalki Bolesława Prusa, zaś jeden Siłaczki pióra Stefana Żeromskiego. Literatura pozytywistyczna miała bowiem na celu między innymi badanie świata wokół siebie, tak więc idealnie obrazowała zależności między ludzki i funkcjonowanie społeczeństwa.Główny bohater Lalki, Stanisław Wokulski, stanowi ucieleśnienie pozytywistycznych ideałów epoki. To człowiek, którego dzisiaj określono by mianem \"self made man\" - ktoś zawdzięczający sukces jedynie swojej ciężkiej pracy i przedsiębiorczości. Od samego początku mężczyzna pracował nad sobą, by wybić się ponad społeczny margines. Pierwsze poważne pieniądze zawdzięczał co prawda małżeństwu z wdową po Janie Minclu, niemniej pomnożył go już dzięki własnym umiejętnościom.   Wokulski swoją wartość dla społeczności okazuje jednak nie ze względu na majątek, a sposób wykorzystywania kapitału. Realizuje bowiem podstawowe założenia pracy u podstaw. Obserwując życie najbiedniejszych dzielnic Warszawy, dostrzega, ile pieniędzy potrzebne byłoby, aby dźwignąć mieszkających tam ludzi z nędzy. Nie ma jednak na myśli jałmużny, a budowanie szkół oraz miejsc pracy. Sam również pomaga między innymi rzemieślnikowi Węgiełkowi czy byłej prostytutce Mariannie w polepszeniu swojego bytu.Wokulski czuje więc potrzebę realizacji założeń odpowiedzialności społecznej pod kątem osoby majętnej. Być może nie mówi tego wprost, czuje się jednak odpowiedzialny za dobrobyt zbiorowości. Swoją pracę na rzecz zadbania o jej członków widzi w zapewnieniu miejsc pracy i działalności edukacyjnej. Bogacza postrzega więc jako odpowiedzialnego filantropa, człowieka którego majątek swoiście spływa na innych, poprzez podyktowane społecznictwem inwestycje. Nie da się ukryć, że tak rozumiana majętność to wywiązywanie się z obowiązku dbania o wszystkich członków wspólnoty, choćby przynosiło to również korzyści dla samego filantropa.    Drugim przykładem na poparcie powyższej tezy jest profesor Geist. Poznany przez Wokulskiego w Paryżu naukowiec dąży do odkrycia metalu lżejszego od powietrza. Dzisiaj ten pomysł wydawać się może nieco naiwny, dawniej jednak stanowił przedmiot realnych dociekań naukowych. Co jednak istotne, uczony nie chce dzielić się swoim domniemanym odkryciem bezmyślnie z kim popadnie. Widzi bowiem ogromny potencjał takiego lekkiego pierwiastka, ale zdaje sobie również sprawę z ludzkiej natury.Chociaż przedstawia to na modłę szalonych naukowców, zdradza Wokulskiemu istotną prawdę o ludzkości. Geist widzi w jej poczynaniach wiele niegodziwości, szczególnie silnych wobec słabszych. Nie chce wiec by metal lżejszy od powietrza skończył niczym proch, jako śmiercionośne narzędzie dominacji. Pragnie by przysłużył się on ludzkości w celu poprawienia bytu najbardziej poniewieranych. Pokazuje to altruizm szalonego naukowca. Staje się on tym samym swoistym bohaterem w kitlu, nowoczesnym herosem. Laboratoryjny rycerz podejmuje walkę w obronie członków ludzkości, trudzi się dla jej dobrobytu. Wypełnia tym samym obowiązek społecznych, choć zbiorowość rozumie na najwyższym możliwym poziomie.    Ostatni argument w tej rozprawce dotyczy postaci tytułowej Siłaczki z noweli Stefana Żeromskiego. Nauczycielka Stanisława Bozowska umiera w niej na tyfus wywołany niedożywieniem i osłabieniem. Skrajne wycieczenie spowodowane było całkowitym poświęceniem pracy społecznej. W opozycji do niej stał dawny kolega, doktor Obarecki. Dawniej starający się poprawić coś w społeczeństwie, nie wytrzymał presji, stając się oportunistą.     \n\n\n   Żeromski wyraźnie gloryfikuje tutaj postawę młodej nauczycielki, która do końca spełniła swój obowiązek społeczny. Dbała bowiem o dobrostan najuboższych, chciała ich edukować. Poświęcając się temu obowiązkowi, uświęciła świecko swoje życie. Z drugiej strony osoba dbająca jedynie o spokój została przez autora przedstawiona jako słaba. Ewidentnie pokazuje to więc perspektywę w której każdy członek zbiorowości musi mieć na uwadze dobro swojego bliźniego. Ukazane to zostało w perspektywie konsekwencji konformizmu. Odcięcie się od potrzeb społecznych powoduje zakonserwowanie negatywnych cech tej zbiorowości. Praca na rzecz jej członków wydaje zaś owoce w postaci wzrostu społeczeństwa.Człowiek jest stróżem brata swego. Te słowa stanowią parafrazę mądrości zawartej w Biblii. Wielu zapewne może ona szokować, dzisiaj bowiem bardzo mocno promuje się skrajny indywidualizm. Niemniej autonomia jednostki nie oznacza oderwania od społeczności. Zawsze istnieją niewidzialne powiązania między ludźmi. Są to łańcuchy ekonomiczne, węzły polityczne i moralna płaszczyzna porozumienia między członkami danej cywilizacji. Patrząc na to z bliższej perspektywy, jest to przeniesienia na dalszy plan pewnych elementów więzi rodzinnych.   Człowiek stanowi indywidualny byt pośród swoich bliskich, jednak razem pracują na rzecz wspólnie bytującej zbiorowości. Bez wzajemnej opieki i miłości ta najmniejsza ze społecznych komórek ulega rozpadowi, raniącemu każdego z jej członków. To samo z większymi zbiorowościami. Dlatego każdy podejmowany ludzki czyn powinien być rozważany pod względem dobra ogółu. Nie chodzi tu rzecz jasna o skrajny kolektywizm. Wystarczy jedynie zastanowić się, czy interes danej osoby może być zrealizowany bez pogwałcenia interesu danej zbiorowości. Jeżeli nie, w dłuższej perspektywie nie będzie też służył danej jednostce. Wszyscy jesteśmy bowiem od siebie zależni. Jesteśmy swoimi stróżami. To ważna lekcja.     \n\n\n\n\n\n\n\n\n\n"
            },
            {
                "pytanie": "56. Jak literatura przedstawia kontrast między światem biedy a światem bogactwa? Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\n\nLalkiOpowieści wigilijnej   Lalka Bolesława Prusa opowiada historię Stanisława Wokulskiego i jego nieszczęsnej miłości do Izabeli Łęckiej. Choć najważniejszy, jest to jednak jedynie jeden z wielu wątków podejmowanych przez autora. Jako powieść pozytywistyczna, dzieło stara się nakreślić realistyczny obraz rzeczywistości społecznej i zanalizować ją, co ma przynieść poprawę pośród zbiorowości.Prus pochyla się tutaj nad skomplikowanymi czasami sobie współczesnymi, gdzie przebrzmiałe idee społeczeństwa klasowego mierzyły się z potężnym duchem ery przemysłowej. Czytelnik zostaje obserwatorem świata, gdzie postęp techniczny zmienia codzienne życie, rodzą się wielkie fortuny, ale również powiększają dzielnice warszawskiej biedoty. Przede wszystkim zaś Lalka ukazuje pod tym względem kontrast między ideałami pozytywizmu, starą arystokracją i codziennością biedoty miejskiej.   Prus przedstawia wyżyny społeczne dawnego systemu feudalnego jako ludzi zepsutych pod względem moralnym. Ten stan uwypukla się przede wszystkim usilnym wiązaniem wartości ludzkiej z pozycją, dokładnie zaś pochodzeniem. Arystokraci są przy tym zblazowani, więcej czasu poświęcają na wystawne życie niż próby odzyskania dawnych majątków. Trzeba bowiem nadmienić, iż ich bogactwo powoli przemija, przeżarte wystawnym życiem. Wciąż posiadając odpowiednie kontakty oraz możliwości, są jednak swoiście bierną warstwą, przy tym wewnętrznie pustą.Istotnie moralnie nie niosą sobą żadnych zasad, poza kilkoma wyjątkami. Jedyne co ich interesuje to kontynuacja beztroskiego życia, pozbawiona nawet troski o własne majątki. Jest to więc najgorszy, najbardziej skrajny model bogacza - zblazowany hulaka, który nie zna nawet wartości własnego majątku.    Kontrastem do nich, prócz postaci Stanisława Wokulskiego, jest miejska biedota Warszawy. Ludzie ci stanowią swoisty \"wyrzut sumienia\" reszty społeczeństwa. Wokulski podczas wędrowania ulicami biedoty dostrzega ile pracy oraz kapitału bogatszych warstw potrzeba by było do dźwignięcia tej zatraconej masy z nędzy. Ludzie ci dosłownie żyją bowiem w rynsztoku miasta. Nie mają zapewnionych podstawowych warunków do bytowania, ale również edukacji. Brak pracy degeneruje ich zachowanie, szerzy się głód i choroby.Prus nie szczędzi opisów patologii, którą wywołuje nędza. Dobrym przykładem będzie tutaj prostytutka Marianna. Bieda skłoniła ją do upodlenia, wykoleiła również jej zachowanie. Marianna wzbudza obrzydzenie innych. Warto przy tym zaznaczyć, że do tego stanu pchnął ją właśnie zblazowany arystokrata, Starski. Niemniej dziewczyna okazuje się wrażliwa na biedę innych, a nawet pobożna. Gdy Wokulski umożliwia jej rehabilitację moralną, potem zaś możliwość zmiany pracy i wyjście za mąż, okazuje się bardzo dobrą dziewczyną. Pracowita, wierna oraz cicha Marianna może zostać więc skontrastowane z Izabelą Łęcką - dziewczyną pustą, pozbawioną umiejętności życiowych.    Pod względem kontrastu biedy oraz bogactwa ciekawym przykładem może być również Opowieść wigilijna. Karol Dickens rysuje tam postać Ebenezera Scrooge'a - starca, którego interesuje jedynie pomnażanie majątku. Człowiek ten, w przeciwieństwie do arystokratów z Lalki, to nie członek warstwy próżniaczej. Wręcz przeciwnie, bardzo ciężko pracował na swoją pozycję społeczną.     \n\n\n   Pieniądz stał się jednak dla niego ważniejszy od ludzi, Scrooge wręcz się od nich odizolował. Początkowa energiczność w dorabianiu się wyrodziła w skąpstwo, które zrodziło niechęć do innych. Ebenezer reprezentuje więc ludzi amoralnych pod względem społecznym -totalnych indywidualistów, którym obce jest współczucie. To obraz bogacza jako skąpca, który poświęca się jedynie gromadzeniu majątku. Posiadając wiele, nie ma zarazem niczego, jest odizolowany od społeczeństwa i pusty emocjonalnie.Z drugiej zaś strony widnieje rodzina Boba Cratchita, ludzi biednych, ale kochających się nawzajem. Bieda u Dickensa kompensowana jest przez wewnętrzne dobro ludzi ich pokroju. Autor daje przez to do zrozumienia, że mimo braku wielkiego majątku, biedota ma jeszcze siebie nawzajem oraz wielką łaskę wzajemnej miłości.   Materia ma to do siebie, że musi ciągle przepływać. Jej nieskończony obieg powoduje czasową kumulację w jednych miejscach, a odpływ z innych. Dotyczy to w takiej samej mierze wiatrów słonecznych, życiodajnych soków ziemi, jak również pieniądza. Od zarania dziejów kapitał gromadzi się pośród jednych ludzi, mniej lub bardziej uczciwych, zaś odpływa od innych. Od tego samego zarania dziejów społeczeństwo zauważyło też, że jedni mają przez to aż nadto, inni zaś umierają z głodu.Wielu też filozofów i polityków miało na to swoje rozwiązanie. Większość spowodowała albo stulecia katastrofalnych rewolucji, albo zamianę miejscami między posiadaczami i pozbawionymi czegokolwiek. Wygląda więc na to, że istnienie biednych jest tak samo nieuniknione, jak istnienie bogatych. Być może tak właśnie powinno być, obie te grupy wydają się bowiem wzajemnie potrzebować. Z biedy może przecież wyciągnąć praca generowana przez drugich. Ci bogaci zaś dzięki działalności społecznej mogliby odkryć pokłady człowieczeństwa, nie czekając przy tym na pojawienie się mściwych duchów z historii Dickensa.     \n\n\n\n\n\n\n\n\n\n"
            },
            {
                "pytanie": "57. Kreacje kobiece w literaturze. Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\n\n   Chociaż głównym bohaterem Lalki pozostaje Stanisław Wokulski, powieść obfituje w genialne kreacje postaci kobiecych. Ich wyjątkowość bierze się z realnego przedstawienia przez autora charakterów oraz zachowań kobiet o różnych życiowych drogach. Wynika to głównie z pozytywistycznego charakteru dzieła, który zakłada fotograficzny wręcz realizm i próbę studium nad różnymi typami ludzi. Mamy więc panie w różnym wieku, profesji i stanu majątkowego.Najwyżej położoną arystokrację reprezentuje Izabela Łęcka. Prawdopodobnie to ona stanowi tytułową \"lalkę\" - osobę pustą, próżną, wystawioną na działanie czynników zewnętrznych. Prus nie szczędzi poprzez tę postać kolejnych ciosów wymierzonych w próżniaczą warstwę zblazowanej arystokracji. Młoda \"dama\" jest bowiem zupełnie odrealniona, wręcz oderwana od ponurej rzeczywistości finansowej swojej rodziny. Sposób traktowania przez nią Wokulskiego tylko dlatego, iż jest z niższej warstwy społecznej dowodzi braku możliwości kochania. Łęcka mami się bowiem obrazem idealnego kochanka, podobnego bardziej jej ukochanemu posągowi Apollina, niż realnemu mężczyźnie. W Wokulskim widzi prześladowcę bądź najwyżej cichego adoratora z romantycznych opowieści.   Samo małżeństwo widzi przy tym jako transakcję, związek miałby zabijać romantyczną miłość kochanków. Widzimy przy tym jej pustkę wewnętrzną i intelektualną. Izabela uważa się za wartość samą w sobie, co ostatecznie kieruje jej życiem ku samotnemu przebywaniu w klasztorze. Zapewne można uznać ją za połowiczną ofiarę wychowania oraz niekompetencji własnego ojca. To on był bowiem powodem braku posagu. Niemniej każdy jest kowalem własnego losu i ma swój rozum, Izabela zaś wolała być \"lalką\".Zupełnie inną kreację kobiecą stanowi postać Heleny Stawskiej. Ta przedstawicielka warstwy mieszczańskiej dzielnie radzi sobie wobec ciężkiej sytuacji życiowej. Nie posiada wieści o swoim mężu, co uniemożliwia jej ponowne wyjście za mąż. Dodatkowo mężczyzna utrzymywał ją, tak więc sytuacja finansowa Stawskiej stanowi prawdziwą katastrofę. Posiadając na utrzymaniu starą matkę i córkę, nie poddawała się jednak. Pracowała udzielając lekcji muzyki i angielskiego.    Była więc wszechstronnie wykształcona, przy tym również obdarzona niezwykłą siłą charakteru. Szczególnie ta ostatnia cecha jest znacząca dla postaci kobiecych pokroju Stawskiej. To właśnie dzięki temu wewnętrznemu zahartowaniu potrafiła ona stawić czoła przeciwnościom losu. Nie znaczy to, że nie była cierpiąca. Robiła to jednak w ciszy, z godnością i poświęceniem wobec matki oraz córki. Prus czyni z niej przy tym kobietę zewnętrznie piękną, o klasycznej urodzie. Dzięki temu Helena Stawska stanowi wzór do naśladowania.Bolesław Prus ukazał pełny przekrój społeczny kobiet w swojej Lalce. Prócz arystokratek i mieszczanek umieścił w swoim dziele również przedstawicielkę najniższej warstwy. Marianna, bo o niej tutaj mowa, to dziewczyna mogąca uchodzić za \"kobietę upadłą\". Młoda dziewczyna skończyła bowiem jako prostytutka, pogardzana przez społeczeństwo i wykorzystywana w najpodlejszy z możliwych sposobów. Na złą drogę sprowadził ją nie kto inny jak Starski, potem zaś wszystko potoczyło się niczym po równi pochyłej.    Wywoływała odrazę w otoczeniu, posługiwała się prostym językiem, była swoistym produktem ulicy. Niemniej posiadała jednak wrażliwą naturę, żałowała uboższych i cierpiących. Była również osobą niezwykle religijną, zwyczajnie zepchniętą na margines. Prostytucja stanowiła w jej wypadku przymus potrzebny do życia, nie wybór. Gdy Wokulski umożliwia jej na resocjalizację, potem zaś znalezienie uczciwej pracy i męża, Marianna okazuje się wzorową małżonką. Postać ta stanowi więc kreację kobiety zmarginalizowanej, ofiary. Z odpowiednią pomocą \"kobieta upadła\" wykazuje jednak wewnętrzne dobro.     \n\n\n   Tytułowa Siłaczka z noweli Stefana Żeromskiego stanowi przykład wrażliwej idealistki. Nauczycielka Stanisława Brzozowska umiera na tyfus, stając się niejako ofiarą idei \"pracy u podstaw\". Poświęciła się bowiem edukowaniu na prowincji, chociaż teoretycznie zaczynała jako studentka medycyny. W tamtych czasach profesja ta mogła przynieść Brzozowskiej dostatnie życie, ona jednak dostrzegła potrzebę pochylenia się nad najbardziej potrzebującymi edukacji. Była społecznicą, ukończyła nawet podręcznik do nauki dla ludzi z niższych warstw społecznych.Brzozowska stanowi w pewnym sensie połączenie wszystkich trzech wcześniejszych postaci. Mogąca dobrze żyć, jednak poświęca się dla innych. Ostatecznie jednak umiera, zmarginalizowana przez bezduszne zasady społeczne. Stanowi rodzaj świeckiej świętej swoich czasów, unowocześnionego, ale bardzo ważnego archetypu postaci kobiecej.   Kobiety odegrały dużą rolę w literaturze. Były muzami, twórczyniami i bohaterkami wielu historii. W zamian sztuka odwdzięczyła im się ukazując pełną krasę interesujących postaci. Archetypy oraz modele można by wymieniać bez końca. Zapewne z czasem przybędzie ich jeszcze więcej, wszak historia literatury jeszcze nie dobiegła końca. Sztuka ta kusi się na ogarnięcie pełni zjawiska \"kobiety\", jest to jednak syzyfowa praca. Zapewne to nawet lepiej. Kobieta to przecudne zjawisko, warte poznania osobiście. Lepiej zachwycać się ich prawdziwą naturą, niż ubóstwiać tą na kartach powieści.     \n\n\n\n\n\n\n\n\n\n"
            },
            {
                "pytanie": "58. Miłość jako siła motywująca do działania. Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\n\n   Literatura Polska, jako stworzona przez naród wyjątkowo zagłębiony w tradycji romantycznej, stanowi najdoskonalsze z doskonałych źródeł takich przykładów. Poniższa praca użyje dwóch takich argumentów, obu dotyczących ważnych dla polskiej kultury powieści. Pierwszy będzie zaczerpnięty z Lalki Bolesława Prusa, drugi zaś Potopu Henryka Sienkiewicza.Jednym z głównych wątków powieści Lalka Bolesława Prusa jest tragiczna miłość Stanisława Wokulskiego do arystokratki Izabeli Łęckiej. Główny bohater dzieła to człowiek przełomu dwóch epok: pozytywizmu i romantyzmu. Nosi przez to cechy obu tych nurtów. Jest przedsiębiorczym, pochwalającym ciężką pracę człowiekiem czynu. Chociaż pierwsze pieniądze otrzymuje dzięki intratnemu ożenieniu się z wdową po Minclu, to jednak majątek mnoży już samodzielnie i rozsądnie nim gospodaruje. Drzemie w nim zarazem fascynacja nowoczesną technologią i ogromne współczucie dla warstw uboższych, element przekonania o potrzebie \"pracy organicznej\". Wokulski zarazem sam przyznaje się do romantycznego resentymentu, brał nawet udział w powstaniu styczniowym i był zesłańcem. Potrafi więc kochać szczerze z wielką werwą oraz wręcz maniakalną pasją.   Powieść stawia go w bardzo nieprzyjemnej sytuacji, bowiem źle wybiera obiekt swoich uczuć. Izabela Łęcka to kobieta pusta, swoisty produkt zblazowanej i przebrzmiałem warstwy arystokratycznej. Gardząca swoim adoratorem, nie potrafi zobaczyć wartości mężczyzny.Miłość Wokulskiego jest jednak silniejsza od tego uprzedzenia. By zdobyć swą wybrankę, ryzykuje on życiem, udając się w misję handlową do Bułgarii. Tam pomnaża swój majątek na dostawach żywności dla walczącej z Turkami armii rosyjskiej. Jak sam wspomina, był zdolny co tydzień zastawiać wszystko co ma, zaś codziennie ryzykować życie jedynie dla zdobycia pieniędzy potrzebnych do zaimponowania Łęckiej. Co więcej, kupiec wykorzystuje majątek do wykupienia długów ojca kobiety, zaczyna też upodabniać się do arystokracji pod względem codziennych obyczajów. Gdy na drodze miłości staje niezbyt prestiżowa fama \"kupca galanteryjnego\", Wokulski sprzedaje nawet jeden ze sklepów.    Wszystko to, niebezpieczeństwo, ryzyko i zewnętrzna przemiana, służy zdobyciu Izabeli. Ostatecznie czytelnik przekonuje się, że wszelkie wysiłki pozostawały bezowocne, niemniej samo dzieło Wokulskiego to swoisty pomnik czynu względem miłości. Jako pozytywista, główny bohater tylko tak potrafi okazać swoje uczucie, dokonując wielkich rzeczy w swoim fachu. Chociaż nieszczęśliwa i z gruntu raczej destrukcyjna dla jego osoby, ta miłość motywuje go do działania. Jest motorem napędowym kolejnych dzieł kupca. Bez tego afektu, zapewne pozostałby człowiekiem mniej nieszczęśliwym, niemniej nie doszedł aż tak daleko. Żałować należy jedynie, iż to uczucie nie mogło zostać odwzajemnione.Kolejnym bohaterem literatury, którego miłość pchała do działania, jest Andrzej Kmicic. Główny bohater Potopu Henryka Sienkiewicza zasłynął jako obrońca Jasnej Góry i ogromny patriota. Chociaż ostatecznie okazał się oddanych rycerzem Rzeczpospolitej, jego czyny miały od początku ważniejszy motyw przewodni. Chorążemu orszańskiemu chodziło przecież o odzyskanie uznania w oczach Oleńki Billewiczówny a może nawet uratowanie ich miłości. To prawda, z czasem Kmicic nauczył się również przedkładać dobro państwa nad to prywatne, jednak zrobił to pod patronatem młodej szlachcianki. Uczucie do niej pchnęło go w dobrym kierunku, każdy kolejny czyn był w istocie próbą odzyskania jej szacunku.    Kmicic stanowi więc ewidentny i bardzo czytelny przykład miłości jako motywującej do działania. Co więcej, jako bohater dynamiczny ukazuje również jej przemieniającą serce siłę. Uczucie do Oleńki swoiście go uszlachetniło, pozwoliło wyjść na pierwszy plan dobru w jego duszy. Wcześniej bowiem pan Andrzej był okrutnym hulaką, który powoli zabijał w sobie cechy rycerskie szlacheckiego stanu. Gdy jednak zyskał uczucie Aleksandry Billewiczówny, zyskał powód do zmiany wewnętrznej.     \n\n\n   Można więc powiedzieć, że miłość staje się tutaj motorem podwójnej walki. Jedna to ta toczona z zewnętrznym wrogiem ojczyzny o odzyskanie ukochanej, druga to wojna wewnętrzna z własnymi słabościami. W przeciwieństwie do afektu Stanisława Wokulskiego to uczucie jest czyste i odwzajemnione. Czytelnik przekonuje się więc na końcu powieści, iż zdolne było wydać dobre owoce.W Pierwszym Liście do Koryntian św. Paweł umieścił wspaniały Hymn o miłości. Apostoł Narodów w zwięzłych, acz niezwykle pięknych słowach streszcza wszystkie aspekty tej potężnej siły życiowej. Bez niej, twierdzi, człowiek byłby niczym. Biblia niesie za sobą wręcz konkluzję, iż Wszechrzecz została stworzona właśnie z miłości. Tak więc możemy ją wręcz rozumieć jako siłę napędową wszystkiego.   W dzisiejszych czasach zwyczajnie spauperyzowano samo określające je słowo, czyniąc z tak wielkiej siły banał. Tymczasem Kmicic i Wokulski to jedynie dwa z nieskończonej ilości ludzi, którzy dokonywali tytanicznego wysiłku z miłości. Ostatecznym przemyśleniem takiego porządku rzeczy może być stwierdzenie, że wszystko, co istnieje, jest dobre. Bowiem jak napisał Apostoł Paweł miłość \"nie cieszy się z niesprawiedliwości, lecz wpółweseli się z prawdą\". Wszechświat zaś istnieje przecież dzięki miłości. Należy jedynie uważać, by nie mylić jej z zauroczeniem. Prawdziwa potrafi zmienić świat, błędnie rozumiana jednak stanowi nieszczęście dla porażonego serca. Taka jest właśnie siła miłości.     \n\n\n\n\n\n\n\n\n\n"
            },
            {
                "pytanie": "59. Praca jako pasja człowieka. Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\n\n   Ignacy Rzecki jest jedną z ważniejszych postaci w Lalce Bolesława Prusa. Autor poświęca mu nawet rozdziały dotyczące pamiętników starego subiekta. Należy on do tych bohaterów, którzy uosabiają pozytywne postrzeganie przez Prusa pracy. Rzecki idzie jednak o krok dalej, jego rola starego subiekta to pasja. Poczciwy, starszy mężczyzna podporządkował jej bowiem całe życie. W sklepie Wokulskiego każdy dzień zaczyna od skrupulatnego wykonywania zaplanowanych wcześniej czynności. Tworzy sobie plan z konkretnymi podpunktami i uważa za wielką katastrofę niewykonanie chociaż jednego z nich. To jednak mogłoby jedynie udowadniać szczególną skrupulatność starego bonapartysty.Rzecki jednak robi znacznie więcej. Chociażby poświęca część niedzieli na wymyślanie nowych wystaw sklepowych. Widać więc, jak mocno angażuje się w życie sklepu. Wykracza to znacząco poza zwykłą skrupulatność pracowniczą. Nosi raczej znamiona pasji, czegoś dyktującego rytm życia. Rzecki w istocie utrzymuje swój tydzień w rytmie wyznaczanym przez obowiązki, cierpi, gdy zostaje odsunięty od prowadzenia sklepu. Można nawet pokusić się o stwierdzenie, że poza byciem subiektem starszy człowiek ma niewiele życia. Samo prowadzenie interesu Wokulskiego nie przynosi mu większych profitów, mimo to wkłada w tą działalność własne serce. Dlatego właśnie jest to jego pasja, chociaż zarazem ciężka praca.   Poznany przez Wokulskiego w Paryżu profesor Geist to uczony i idealista zarazem. Człowiek ten stanowi przykład nowego typu bohatera, herosa w kitlu. Pracuje on w pocie czoła nad polepszeniem bytu całej ludzkości, starając się wynaleźć metal lżejszy od powietrza. Przez swoje działania uznawany jest za szarlatana pośród środowiska naukowego, zaś przez społeczeństwo za wariata. Niestety, badania pochłaniają również wszelkie jego pieniądze. Geist pozostaje więc na marginesie społeczeństwa - jednak nigdy się nie poddaje.W dużej mierze wyniki to z jego idealizmu chce bowiem pomóc ludzkości. Niemniej, by tego dokonać, musi przecież doskonale znać swoją pracę i oddać się jej do głębi. Nosi to wiec znamiona pasji. Co więcej, spełnia wszelkie wymogi definicji pracy. Jest to bowiem działanie świadome, przynoszące korzyść społeczeństwu. Wręcz fanatyczne oddanie naukowemu postępowi udowadnia jak wielkie znaczenie miał dla niego ten proces. Geist poświęca mu całe życie, tak jak Rzecki podporządkowywał wszystko prowadzeniu sklepu. Poza swoim laboratorium profesor nie odnajduje się społecznie. Praca jest wiec dla niego całym życiem, jest jego pasją.    Ostatnim przykładem na pracę jako pasję będzie życie Macieja Boryny z Chłopów. Najbogatszy gospodarz w Lipcach poczuwał się do wyjątkowej więzi z ziemią. Człowiek ten przez całe swoje życie pracował na niej, gromadził ją i dbał o własne gospodarstwo. Prawdopodobnie wiąże się to również z jego pracowitością oraz pewnego rodzaju \"chłopską chciwością\", niemniej specyficzny związek Boryny z pracą na roli nie może być tak łatwo wytłumaczony.Dając życie tej postaci, Reymont zarówno stworzył, jak i odtworzył specyficzny ideał chłopa \"piastowskiego\", którego wcześniej w literaturze nie było. Jest to człowiek, dla którego praca na roli stanowi zarazem sens życia oraz powód do dumy. Maciej z pewnością nie odnalazłby się nigdzie poza swoim gospodarstwem, chociaż jest z pewnością osobą dalece inteligentną. On zwyczajnie zżył się ze swoją zagrodą, bycie gospodarzem to jego pasja. Obrazuje to między innymi fakt, jak doskonale zna się na swojej robocie. Nie byłby przecież największym ze wszystkich chłopów, gdyby nie potrafił dbać o swoje morgi, nie rozumiał, jak prowadzi się gospodarstwo.     \n\n\n   Koniec żywota Macieja Boryny stanowi symboliczne zbratanie się z ziemią-karmicielką. Zaraz przed śmiercią gospodarz po raz ostatni zasiewa pole, jak to czynił zawsze. Ziemia, konkretnie praca na niej, stanowi więc sens życia Boryny i tak też gospodarz postanawia ten żywot zakończyć. Wrócić do ziemi, która wcześniej karmiła go, której oddał tyle ciężkiej pracy. Która była jego jedyną pasją.Pasja to dziwne i trudne do uchwycenia zjawisko. Jako element życia, zarazem ukształtowuje jego tor. Zazwyczaj kojarzy się raczej z czymś pokroju hobby, jednak traktowanym poważniej. Patrząc teraz na definicję pracy, można zauważyć, że oba zjawiska różni jedynie subiektywne podejście. Nastaje więc pytanie: czy praca, której człowiek się oddaje, staje się pasją, czy też może przynosząca profity pasja to praca? To interesujący temat do rozważenia, szczególnie gdy w grę wchodzi jeszcze zagadnienie sensu życia.   Przedstawieni powyżej bohaterowie Lalki i Chłopów dzięki swojej pracy nie tylko byli pożyteczni dla społeczeństwa, organizowała ona również ich cały świat. To smutne, że w dzisiejszych czasach pojęcie pasji wydaje się zarazem nadużywane oraz zagubione. Coraz mniej jest bowiem ludzi, którzy sumiennie i z pełnym oddania sercem potrafią wykonywać swoje codzienne obowiązki. Być może dlatego tak wielu ludzi zdaje się pogrążonych w chaosie życia. Można więc wysnuć ogólną konkluzję, że dobrze mieć pasję. Nawet najprostszą, taką jak codzienna praca swoich własnych rąk.     \n\n\n\n\n\n\n\n\n\n"
            },
            {
                "pytanie": "60. Literacki obraz polskiej arystokracji. Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\n\n   Pozytywizm był epoką, w której inteligencja starała się odgrodzić grubą kreską od przeszłości. Krytykowali przez to romantyczne podejście do sprawy narodowej. O ile jednak towarzyszy Mickiewicza mogli uznać za naiwnych idealistów, o tyle prawdziwie pogardzali złogami systemu szlacheckiego. Wiązało się to z atakiem na jego szczyt - arystokrację. Dlatego też „Lalka” Bolesława Prusa, prócz racjonalnego propagowania ideałów pozytywistycznych, wiele miejsca poświęca krytyce tej warstwy społecznej.Przede wszystkim Prus atakuje w swojej powieści arystokrację z pozycji pozytywisty. Przemyślenia Wokulskiego są tutaj odbiciem konfrontacji ideałów pracy u podstaw i pracy organicznej z rzeczywistością szlachetnie urodzonych utracjuszy. Dla pozytywistów naród stanowił organizm, a każda jego warstwa była niczym organ o istotnej roli. Arystokracja jako elita powinna więc stanowić siłę przewodnią Polaków, inicjować rozwój i dbać o pozostałe warstwy.   Tymczasem obraz arystokratów w „Lalce” jest zupełnie przeciwny. Biorąc pod uwagę choćby pierwszą z brzegu familię, Łęckich, widzimy zadzierających nosa dekadentów. Głowa rodziny to człowiek całkowicie nieobyty ze sprawami finansowymi, na dodatek pochłonięty przez hazard. Wystawne życie oraz nałóg zniszczyły wielki majątek Łęckich. Z kolei Izabela, córka Tomasza, to dziewczyna zupełnie obojętna sprawom codziennego życia. Przypomina raczej tytułową lalkę, piękny przedmiot, niż prawdziwą kobietę. Łęccy potrafią jedynie tracić dawny majątek i usilnie trzymać się uzyskanego przez przodków statusu. Nie ma w nich siły sprawczej, przewodnictwa narodowego i inicjatywy. Nawet kwesty na rzecz biednych, w których udział bierze Izabela, to jedynie pokazowa dobroczynność. Co gorsza, arystokraci ci odnoszą się z niesłychaną pogardą do każdego, kto wykazuje choć trochę asertywności. Wokulski, mimo iż chętnie biorą od niego pieniądze, jest dla nich wiecznie tylko „kupcem”, a więc kimś gorszym. Przynależność stanowa ma większe znaczenie od rzeczywistych zasług, czy osobistych przymiotów.Innym problemem, jaki podkreśla Prus, była degrengolada moralna arystokracji. Wspomniany wcześniej proceder życia na kredyt to jedynie wierzchołek góry lodowej. Pogarda dla warstw aktywniejszych i czerpanie od nich korzyści majątkowych szła w parze z brakiem zasad we własnej grupie. Kobiety wychodziły za mąż wedle klucza majątkowego, by następnie zdradzać bez wahania własnych partnerów. Romans uważano za coś normalnego i powszedniego, był bowiem wentylem bezpieczeństwa dla małżeństwa z rozsądku. Rozwiązłość, hazard i dwulicowość nie budzą niczyjego sprzeciwu. Zachowanie Kazimierza Starskiego - amanta, fircyka i totalnie przegranego finansowo galanta budzi raczej podziw, niż pogardę. Właśnie ta postać stanowi ucieleśnienie moralnego upadku arystokracji w XIX wieku.    Prus dostrzega rzecz jasna pewne pozytywy wśród arystokracji. Postaci Ochockiego i prezesowej Zasławskiej do jednak chwalebne wyjątki. Otaczająca Wokulskiego arystokracja to warstwa zmurszała, będąca siłą wsteczną. Obsiadłszy szczyty społeczeństwa, nie pozwalała bowiem rozwijać się prężnym warstwom mieszczaństwa oraz inteligencji. Tym samym działała na niekorzyść narodu, całkowicie wyłamując się z idei pozytywistycznych.     \n\n\n   Problem z arystokracją dostrzeżono już przed epoką pozytywistyczną. Krytykowani przez jej przedstawicieli romantycy również mieli wiele pretensji do warstwy przewodniej narodu. Zarzucali jej przede wszystkim brak solidarności oraz sprzyjanie zaborcom dla własnego interesu. Doskonale widać to w scenie Salonu Warszawskiego z III części „Dziadów”. Zgromadzona przy stole warstwa arystokratyczna bez żenady ubolewa nad wyjechaniem ze stolicy Nowosilcowa - mistrza balów i rozrywek na poziomie. Za nic mają los pognębionego narodu. Dla nich jest on bowiem tożsamy z ich warstwą społeczną. Tym samym niższe stany mogą cierpieć, Polska to jedynie arystokracja. Do tego dochodzi prywata oraz ugodowość, sprzyjająca tej pierwszej. Dobrze jest unikać spraw politycznych, są one bowiem groźne dla własnego interesu. Jak takie zachowanie widzieli romantycy, doskonale oddają słowa Piotra Wysockiego o lawie i jej plugawej skorupie.Arystokracja stanowiła złóg demokracji szlacheckiej i tak postrzegali ją literaci. Nie widzieli w niej nośnika tradycji narodowej, arki polskości i siły przewodniej narodu. Wręcz przeciwnie, dla nich stanowiła warstwę wsteczną. Swoim utracjuszostwem oraz zawistnym przywiązaniem do statusu hamowała rozwój prężnych warstw niższych. Romantycy dostrzegali w niej również zdrajców, obrońców własnego interesu i wręcz elitarystów. Z perspektywy czasu oraz znajomości historii naszego kraju, można się całkowicie zgodzić z takim obrazem. Chociaż wielu arystokratów przyczyniło się do rozwoju Polski i oddało jej nawet własne życie, przyćmiewa ich, chociażby zaprzaństwo dawnej magnaterii. Taki obraz powinien dla nas stanowić przestrogę, jak nisko można upaść z naprawdę wysoka.     \n\n\n\n\n\n\n\n\n\n"
            },
            {
                "pytanie": "61. Momenty przełomowe w życiu bohaterów. Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   W „Lalce” moment przełomowy ma miejsce w życiu głównego bohatera powieści, Stanisława Wokulskiego. Ma on miejsce w chwili, w której wydawałoby się, że życie Wokulskiego wreszcie się ułożyło i spełnią się już za chwilę jego marzenia o ślubie z Izabelą Łęcką. Cały jego świat zostaje zniszczony w mgnieniu oka w trakcie wspólnej podróży pociągiem Wokulskiego, Łęckiej i jej kuzyna - Starskiego. We wspólnym przedziale kolejowym Łęcka i Starski rozpoczynają ze sobą rozmowę po angielsku, wierząc, że Wokulski nie zna tego języka. Nauczył się on go jednak w ciągu roku znajomości z Izabelą, nie ujawnia się z tym jednak i uważnie przysłuchuje toczącej się rozmowie. Dowiaduje się z niej prawdy o swojej narzeczonej, o jej romansie ze Starskim, o zgubieniu medalionu, który podarował jej z okazji oświadczyn i wreszcie o tym, że Łęcka nie kocha Wokulskiego.Wstrząśnięty Stanisław opuszcza pociąg przy pierwszej lepszej okazji i próbuje popełnić samobójstwo, przed czym ratuje go dróżnik kolejowy. Poznanie prawdy o Izabeli Łęckiej jest dla Wokulskiego właśnie momentem przełomowym, chwilą, w której odkrywa, jak naprawdę wygląda otaczająca go rzeczywistość. Wokulski wcześniej tak naprawdę nie mógł powiedzieć, że zna Łęcką, kochał swoje wyobrażenie o niej. W przedziale odkrył bowiem, że Izabela tak naprawdę jest osobą fałszywą, która nie zawaha się przed kontynuowaniem romansu z kuzynem za plecami narzeczonego, za którego chce wyjść wyłącznie dla jego majątku. Wokulski z kolei jest osobą wierzącą w prawdziwą miłość, dlatego wyrachowanie Izabeli i jej fałsz są dla niego czymś wstrząsającym, a poznanie jej prawdziwych zamiarów i pobudek to dla niego moment przełomowy, który prowadzi go na granicę samobójstwa.   Sytuacja w pociągu zmienia Wokulskiego na zawsze i determinuje to, jak od tej chwili wyglądać będzie całe jego życie. Można by nawet rzec, że relacja z Łęcką zniszczyła Wokulskiego i doprowadziła go do ruiny pod względem psychicznym. Nie chroni go przed tym nawet jego silny charakter i determinacja, jaką kieruje się on w życiu.Innym bohaterem literackim, który przeżywa moment przełomowy, jest Gustaw z dramatu „Dziady” Adama Mickiewicza. Początkowo czytelnik ma do czynienia z postacią nieszczęśliwie zakochaną, która z powodu tej miłości popełnia samobójstwo. Gustaw jest skupiony na sobie i na swojej ukochanej, poświęca temu uczuciu wszystko. Miłość romantyczna, nieszczęśliwa i niespełniona stanowi istotę jego życia, nie potrafi zaangażować się w nic innego.    Gustaw swoją postacią uosabia pokolenie młodych romantyków, którzy przeżyli rozczarowanie miłością romantyczną i nie potrafią się odnaleźć po zawodzie, jaki im ona sprawiła. Dlatego też w trakcie swojego uwięzienia w celi w klasztorze, Gustaw przechodzi wewnętrzną metamorfozę i staje się inną osobą. Jest to moment przełomowy w jego życiu. W trakcie niego Gustaw zostaje symbolicznie uśmiercony i pogrzebany, a bohater przyjmuje nowe imię i staje się Konradem - wieszczem narodowym i duchowym przewodnikiem, za którym podążyć mają inni.Konrad przestaje być skrzywdzonym młodzieńcem, którego porzuciła ukochana, a za to przyjmuje na siebie rolę bojownika o wolność zniewolonej Polski. Chce on się poświęcić dla narodu, przyjąć na siebie jego cierpienia i w ten sposób odkupić jego grzechy i odzyskać wolność swojej ojczyzny. Konrad bierze na swoje barki olbrzymią odpowiedzialność za losy całego społeczeństwa, cierpiącego pod rządami zaborców.     \n\nAutorką opracowania jest: Marta Grandke.\n   Nieszczęśliwa miłość do ukochanej zmienia się w sercu Konrada w miłość do cierpiącej ojczyzny. Jest on gotów poświęcić siebie i swoje osobiste szczęście na rzecz wyzwolenia narodu i Polski. Jest to ogromna zmiana, która zachodzi w nim pod wpływem momentu przełomowego, jakim była metaforyczna śmierć Gustawa. Staje się on innym człowiekiem, dojrzewa i przyjmuje na siebie odpowiedzialność za innych. Jest jednostką wyjątkową, która ma przed sobą zadanie dziejowe do spełnienia.Momenty przełomowe są więc często opisywane w literaturze i są pretekstem do wprowadzania zmian w charakterach postaci czy w ich perspektywie postrzegania świata. Dla bohatera „Lalki”, Stanisława Wokulskiego, momentem przełomowym było poznanie prawdy o jego ukochanej, której wcześniej tak naprawdę nie znał. Z kolei bohater „Dziadów” w swoim przełomowym momencie porzuca dawną tożsamość, która w sposób symboliczny umiera, przyjmuje imię Konrada i staje się nową osobą, która ma przed sobą inne cele i zadania.     \n\n\n\n\n\n\n\n\n\n"
            },
            {
                "pytanie": "62. Cena bycia idealistą. Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\n\n   Literatura lubuje się w takich postaciach i poświęca im wiele miejsca. Często również zadaje pytanie o cenę, którą takie wybitne jednostki płacą za swój idealizm. Jest nią zaś rezygnacja z osobistego szczęścia i społeczne wyalienowanie. Każda teza potrzebuje jednak argumentów. Na cele powyższej zostaną przytoczone trzy. Pierwsze dwa dotyczyć będą Lalki Bolesława Prusa, ostatni zaś Ludzi bezdomnych Żeromskiego.Lalka to powieść typowo pozytywistyczna. Miała więc na celu swoiste \"badanie\" społeczeństwa i opisywanie go, posiadała również elementy edukacyjne. Poprzez swoje dzieło autor chciał propagować pewne idee oraz postawy, które jego zdaniem były dla narodu pożyteczne. Dlatego też, prócz postaci ewidentnie negatywnych, czytelnik poznaje tam wiele bohaterów o cechach idealistów.   Można pokusić się o dostrzeżenie ich u samego Wokulskiego - głównego bohatera powieści. Człowiek ten ewidentnie realizuje pewne założenia pracy organicznej i pracy u podstaw, nieobca jest mu bowiem litość względem najuboższych. Pomaga kilku przedstawicielom warstw niższych, co sytuuje go nieco na bakier bogatszych elit. Podobnie rzecz ma się wobec prezesowej Zasławskiej. Ta członkini arystokracji nie boi się ciężkiej pracy, prowadzi majątek, w którym realizuje założenia pracy organicznej. Poprzez swoje odstawanie od wzorca elity pokroju Łęckich, samoczynnie wyalienowała się spośród nich. Niemniej taka była właśnie cena podążania za tym, co uważała za słuszne. Gardziła bowiem próżniactwem innych arystokratów, ich zamiłowaniem do zbytku i niechęcią do pracy.Jeżeli jednak chodzi o idealizm, najbardziej charakterystyczny jest profesor Geist. Ten naukowiec z Paryża zostaje owładnięty ideą opracowania metalu lżejszego od powietrza. Idea ta służyć ma rzecz jasna polepszeniu ludzkiego dobrobytu. Geist zdaje się jednak rozumieć, iż takie odkrycie może przynieść za sobą kolejne nieszczęścia ludzkości, che je więc \"podarować\" najsłabszym. Poświęca więc swój geniusz idei szczęścia gatunku ludzkiego, co stawia go w roli nieszkodliwego wariata. Tym bardziej iż środowisko naukowe dla własnych korzyści oraz obawy o śmieszność nie akceptuje jego pracy. Geist jednak nie rezygnuje. Ten wybitny umysł zostaje zepchnięty na margines, dodatkowo zaś traci możliwość zabłyśnięcia w środowisku naukowym. Odebrano mu szczęście oraz akceptację otoczenia, dano jednak możliwość realizacji swojej idei.    Ludzie bezdomni to sztandarowy przykład poświęcenia dla idei. Całą bowiem koncepcję dzieła oparto właśnie o pracę na rzecz ludu. Młody lekarz Tomasz Judym to typowy pozytywistyczny idealista. Dzięki swoim umiejętnościom i nabytej wiedzy medycznej chce poprawić byt najuboższych. Niemniej spotyka się z czynnym oporem warstw bardziej uprzywilejowanych, szczególnie pośród swojej profesji. Bardziej doświadczeni lekarze wolą zajmować się pacjentami posiadającymi znaczne pieniądze, zyskuje na tym bowiem ich prywatna praktyka.Los biednych pozostaje dla nich w najlepszym wypadku obojętny. Widzą jednak zagrożenie w pomysłach Judyma, przez co podejmują kroki w celu torpedowania kolejnych jego poczynań. Powoli zmniejsza się ilość pacjentów odwiedzających jego gabinet, podobnie kończy się inicjatywa walki o osuszenie bagien w Cisach. Szczególnie ta ostatnia sprawa nosi tragiczne znamiona, mogła bowiem uchronić miejscowych chłopów od chorób, zmniejszając jedna zarobek lekarzy na ich niedoli. Judym jest więc podwójnie alienowany. Koleżeństwo lekarskie odrzuca go jako swoistego szkodnika w prowadzeniu intratnych biznesów, zarazem również nie znajduje on zrozumienia dla swojej postawy.     \n\n\n   Młody lekarz ponadto staje przez trudnym wyborem: szczęście osobiste lub idea. W pewnym momencie dochodzi do niego straszna prawda, że nie mógłby w pełni służyć zarówno ludziom, jak i sobie. Dlatego też rezygnuje z miłości do Joanny Podborskiej, aby w pełni móc oddać się idei pracy na rzecz ludzi ubogich. Postać ta dobitnie obrazuje ciężką dolę idealisty. Samotny pośród społeczeństwa człowiek musi zrezygnować dla tego w co wierzy nawet z własnej miłości. Dodatkowo nie może być pewny powodzenia swoich działań. Cena zostaje więc zapłacona za choćby możliwość działania. To właśnie buduje tragizm Judyma i podobnych mu bohaterów. Żeromski nie tworzy z niego jednak współczesnego herosa, a raczej jednego z wielu ludzi słusznej sprawy. Takiego, który poświęcił wszystkie możliwości na życiowe szczęście tylko po to, aby chociaż odrobinę ulżyć ludziom wokół siebie.Świat byłby zdecydowanie piękniejszym miejscem, gdyby ludziom starczyło odwagi do podążania za szczytnymi celami. W wielu wypadkach to właśnie ona stoi bowiem za wszelkimi niegodziwościami. Jeszua Ha-Nocri z powieści Mistrz i Małgorzata Michaiła Bułhakowa mówi nawet, że tchórzostwo jest największym grzechem wśród ludzi. Odwaga staje się tym samym największą cnotą idealisty. To właśnie ona pozwala mu na poświęcenie względem innych własnej osoby. Gest ten nabiera o tyle większego znaczenia, iż często robiony jest wbrew całej społeczności. Ilu wielkich ludzi wyszydzano za życia, by po śmierci stawiać pomniki na cześć ich dobroczynnej działalności? Zapewne było ich więcej, niż ktokolwiek potrafi spamiętać. Ciągle jednak zbyt mało dla udręczonej ludzkości. Idealista to swoisty współczesny bohater, krzyżowiec bez lśniącej zbroi. Za swoją służbę przychodzi mu zapłacić ogromną cenę. To, że ma odwagę stawić jej czoło, czyni go jednak właśnie tym, kim jest. Swoim działaniem czyni świat lepszym, daje również ludziom przykład do naśladowania.     \n\n\n\n\n\n\n\n\n\n"
            },
            {
                "pytanie": "63. Kto lub co decyduje o życiu ludzkim? Omów zagadnienie na podstawie „Lalki” Bolesława Prusa. W swojej odpowiedzi uwzględnij również wybrany kontekst.",
                "opracowanie": "\n\n   Wbrew pozorom obu tych hipotez nie da się całkowicie udowodnić. Wydaje się jednak, że na ludzki los składają się zarówno starania samego człowieka, jak również czynniki od niego niezależne. Szczególne zamiłowanie w przedstawianiu tak tej sprawy miała literatura pozytywistyczna. Chciała ona bowiem udowodnić wartość ludzkiego działania, jak również zbadać wszelkie rządzące życiem społeczeństwa siły. Dlatego też aby udowodnić powyższą tezę o dwoistości czynników decydujących o ludzkim losie warto przytoczyć trzy przykłady z literatury. Dwa z nich będą dotyczyły Lalki Bolesława Prusa, jeden zaś jego słynnej noweli Z legend dawnego Egiptu.Jeżeli ktokolwiek w Lalce miałby ukazać zarazem małość, jak również wielkość człowieka wobec kierowanie własnym życiem, byłby to Stanisław Wokulski. Główny bohater powieści Bolesława Prusa to swoisty \"self made man\". Pochodzący ze zubożałej szlachty całe życie ciężko pracował i uczył się. Można powiedzieć, że ogrom wysiłku wkładany w samodoskonalenie dawał skutek w postaci zostania panem własnego losu. Nawet jego uczestnictwo w powstaniu można rozumieć jako umiłowanie do wolności decydowania o sobie.   Kupiec zdaje się również potwierdzać tezę o panowaniu nad swoim życiem poprzez osiągany sukces. Nawet nieszczęśliwa miłość do Izabeli Łęckiej stanowi jedynie motor napędowy dla decyzji o potrzebie jeszcze większego pomnożenia pieniędzy. Wokulski zdaje się cały czas trzymać silnie ster swojego żywota, niemniej właśnie owo zauroczenie Łęcką stanowi jego osobiste fatum.Nie bez powodu bowiem przysłowie mówi: \"serce nie sługa\". Starając się z całych sił, będąc człowiekiem pracowitym i inteligentnym, Wokulski nie może jednak zrealizować swojej miłości do arystokratki. Na przeszkodzie stoi w rzeczywistości ona sama, jej wolna wola. Tak więc główny bohater Lalki nie jest do końca całkowitym panem swojego przeznaczenia, jego losy to raczej wypadkowa własnej pracy i działań innych ludzi. Szkoda jedynie, że pracowita natura Wokulskiego nie przeważyła próżniaczej degeneracji wypełniającej życie innych.    Izabela Łęcka również stanowi dobry przykład na jedynie połowiczne panowanie nad własnym życiem. W wypadku arystokratki sytuacja jest nawet o wiele bardziej złożona, stanowi ona bowiem konglomerat własnej bezwolności i warunkowania poprze wychowanie. Nie można rzecz jasna wszystkiego złożyć na wykształcenie się osobowości kobiety pośród warstwy próżniaczej arystokracji. Jako dorosła osoba miała pewne przekonania osobiste, które wprowadzała w życie. Zbyt zapatrzona w siebie, pozbawiona wyższych uczuć krzywdziła Wokulskiego, zarazem marząc o wielkiej miłości.Głównym życiowym zakrętem Łęckiej był moment zerwania zaręczyn, do którego walnie się przyczyniła. Jednak sama kobieta nie miała przecież wpływu na to, iż Wokulski się w niej zakochał. Co więcej, gdyby nie bezrozumne gospodarowanie przez jej ojca, Izabela nie musiałaby nawet brać pod uwagę związku z kupcem. Jak wiadomo z treści powieści, ostatecznie trafia do klasztoru, ponieważ zbyt długo zwodziła innych pretendentów do jej ręki.    Trudno powiedzieć czy to tragiczny koniec, jednak z pewnością inny od wymarzonego przez arystokratkę. Chciałoby się powiedzieć, iż w pełni na niego zapracowała. Niemniej działania osób wokół niej zaaranżowały wydarzenia, wobec których musiała jakoś reagować. To, że okazała przy tym kompletny brak wyobraźni oraz oderwanie od rzeczywistości nie ma tu znaczenia. Liczy się sam fakt jej losu jako wypadkowej decyzji samej Łęckiej oraz innych.     \n\n\n   Zagadnienie samego losu interesowało Prusa do tego stopnia, iż poświęcił mu całą nowelkę. Z legend dawnego Egiptu to krótka, ale faszynująca opowieść o kruchości ludzkich założeń podłóg siły przeznaczenia. Stuletni tyran Ramzes, leżąc na łożu śmierci, znaczy tutaj tyle samo co dobry idealista Horus, ponieważ tak właśnie zapisano w gwiazdach. Prus dołącza tutaj motyw Przedwiecznego, skłania się ku Bogu jako dzierżącemu ludzkie losy.Z legend dawnego Egiptu niesie za sobą przesłanie, iż życie człowieka nie zależy od niego, lecz od siły większej i znacznie potężniejszej. Wszystko wydaje się częścią odgórnego \"planu\", predestynacji. Niesie to pewne skojarzenia z prastarym fatum, nie da się od tego uciec ani wyjść z zamkniętego kręgu wydarzeń o jednym tylko finale. Zarazem jednak czy wygląd samej historii nie zależał od poczynań obu bohaterów? Gdyby nie straszliwe rzędy Ramzesa, Horus nie musiałby nawet myśleć o wszystkich edyktach. Inaczej niż na łamach Lalki, Prus w swojej noweli snuje opowieść o nieistotności ludzkiej wolnej woli. Zdaje się raczej składać wszystko na karb woli Przedwiecznego. Niemniej Ramzes sam decyduje się wypić lekarstwo, zaś Horus sam dyktuje nowe prawa dla Egiptu. Być może ich koniec nie leżał w zasięgu ich wyboru. O całej reszcie zdecydowali jednak sami.   Niezbadane są koleje ludzkiego losu. To stare powiedzenie ma w sobie wiele prawdy. Niesie jednak za sobą założenie pewnej predestynacji człowieka. Tymczasem w opozycji do takiego założenia stoi myśl wyrażona poprzez \"efekt motyla\". Drobne zdarzenia w życiu układają inne i w taki sposób przyszłość staje się raczej wypadkową czynów z przeszłości niż tajemniczym fatum. To prawda, wiele rzeczy w życiu da się przewidzieć. Dzięki zapobiegliwości ludzie unikali tragedii, a poprzez prace wielu pomnażało majątki. Zarazem jednak najostrożniejsi ginęli nagle, a największym próżniakom żyło się dostatnio dzięki jednemu uśmiechowi szczęścia. Być może system jest tak wielki, że nie da się go ogarnąć. Człowiek więc, mimo posiadania pewnego wpływu na swoje własne życie, jest bezsilny wobec potęg od niego wynioślejszych. Pozostaje mu więc pracować tak, jakby wszystko zależało od niego i modlić się, jakby wszystko zależało od Boga.     \n\n\n\n\n\n\n\n\n\n"
            }
        ]
    },
    {
        "tytul": "Eliza Orzeszkowa, „Gloria victis”",
        "opracowania": [
            {
                "pytanie": "64. Pamięć o powstaniu styczniowym. Omów zagadnienie na podstawie utworu „Gloria victis” Elizy Orzeszkowej. W swojej odpowiedzi uwzględnij również wybrany kontekst.",
                "opracowanie": "\n\nGloria victisRozdziobią nas kruki, wrony   Dla pełnego zrozumienia przesłania Gloria victis, należy najpierw zrozumieć stojące za jej autorką przesłanki. Znając osobiście Romualda Traugutta, Orzeszkowa bardzo dotkliwie odbierała powolny zanik pamięci o powstaniu styczniowym wśród kolejnych pokoleń. Niecałe czterdzieści lat po powstaniu odnosiła ona wrażenie, że to ważne dla historii wystąpienie zaczyna wśród Polaków być zupełnie obojętnym epizodem. Tymczasem ona, być może również z pobudek osobistych, miała co do jego odbioru zupełnie odmienne zdanie.Gloria victis ukazuje powstańców jako najlepszych synów narodu polskiego, odważnych i godnych pamięci mimo swojej porażki. Sposób, w jaki Orzeszkowa maluje postaci wymienione imiennie przywodzi na myśl starożytnych herosów, do których zresztą nie omieszkała ich przyrównać. Jej nowelka nabiera przez to na swój sposób charakteru epickiego, szczególnie że narrację prowadzą uczłowieczone siły przyrody. Interesującym elementem noweli jest również rozmowa powstańców o świecie wiecznego pokoju, dla którego poświęcają swoje życia.   Na obrzeżach tej dygresji pada porównacie losu Traugutta do Leonidasa. Obaj nie mogli wiedzieć, że ginąć na polu bitwy uwalniają swój naród od okupacji. Orzeszkowa tym samym wydaje się sugerować, że nie można jeszcze rozsądzać o zasadności powstania, ponieważ jego fatalny koniec może mieć cudowne konsekwencje w dalszym przebiegu czasu. Tym samym gloryfikuje ona samych powstańców, zwracając uwagę na szlachetność i narodowotwórczą podbudowę ich tragicznego czynu. Tylko raz pozwala sobie zauważyć dysproporcje Rosjan do Polaków, całą resztę powstańczego życia odmalowując niczym rasowa romantyczka (choć przecież była przedstawicielką pozytywizmu). Tak też rozumieć możemy tytuł noweli, będący zawołaniem wiatru naprzeciw zawołania historii. Zwyciężeni w beznadziejnym boju, są zwycięzcami w szlachetnej idei.Stefan Żeromski podszedł do powstania w sposób naturalistyczny - przedstawił paskudne szczegóły końcowego kresu insurekcji, kiedy brak aprowizacji, choroby i opuszczenie przez resztę społeczeństwa zmieniły dzielnych powstańców w oszalałych łachmaniarzy. Rozdziobią nas kruki, wrony doskonale oddaje klimat sytuacji tamtych dni. Pozbawieni broni mężczyźni byli na skraju załamania nerwowego, ich liczba topniała, a pogoda niszczyła równie mocno, co Moskale.    Degenerację spowodowaną takim położeniem ukazuje postać Andrzeja Boryckiego. Chłop, który okrada go po śmierci i składa do mogiły razem z truchłem konia, uosabia zaś sytuację duchową całego narodu. Szlachta została wtedy opuszczona przez lud, który nie posiadał przynależności narodowej. Całe wieki Sarmaci odmawiali chłopom miana Polaków, dlatego podczas insurekcji styczniowej ci nie poczuli się do odpowiedzialności za losy ojczyzny. Co więcej, głodni i niedouczeni ludzie nie mogli myśleć o rzeczach wyższych - takich jak wolność, kultura, naród.     \n\n\n   Żeromski nie czyni powstańcom wyrzutu. On raczej, jako naturalista, stara się oddać rzeczywistość poprzez literaturę. W jego opisie widzimy jednak zakulisowy komentarz z perspektywy pozytywisty. Jest to negatywna ocena powstania, które jedynie zniszczyło jedyną narodowotwórczą tkankę polskości. Żeromski niejako sugeruje raczej zasadność pracy nad masami, zarówno intelektualnej jak ekonomicznej. Dlatego maluje wizję ponurą w swoim realizmie. Widzi bowiem tylko zmarnowany potencjał.Jak więc widać, pamięć o powstaniu stoczniowym przeżywała swoje wzloty i upadki na tle kolejnych pokoleń. Co gorsza, podzieliła Polaków w ocenie tego wydarzenia. Trudno przy tym powiedzieć, która strona miała rację. Czy liczą się bardziej aspekty duchowe i szlachetne idee, a może polityczny rachunek zysków oraz strat? Od powstania styczniowego minęło już prawie dwieście lat, a konsensus nadal nie istnieje. Poza rzecz jasna jedną płaszczyzną. Obie strony sporu przechowują w sercach pamięć o bohaterach tamtych wydarzeń. Nie można im bowiem odmówić tego jednego - poświęcenia za ojczyznę.     \n\n\n\n\n\n\n\n\n\n"
            }
        ]
    },
    {
        "tytul": "Henryk Sienkiewicz, „Potop”",
        "opracowania": [
            {
                "pytanie": "65. Sposoby i cel ukazywania wydarzeń historycznych w literaturze. Omów zagadnienie na podstawie „Potopu” Henryka Sienkiewicza. W swojej odpowiedzi uwzględnij również wybrany kontekst.",
                "opracowanie": "\n\n   Trylogia może być śmiało uważana za jeden z najważniejszych utworów polskiej literatury. Powieść historyczna o szeroko rozwiniętym wątku awanturniczym ma wpływ na kolejne pokolenia rodaków, a barwne kreacje Kmicica, pana Wołodyjowskiego czy Zagłoby rozbudzają wyobraźnię. Pobudzają również tęsknotę za prostszym, pełnym przygody i walki światem Sarmatów. Przeszłością, gdzie wąsaci panowie bracia bronili szablami potęgi Rzeczpospolitej, odpierając kolejne najazdy wrogów i gromiąc zdrajców.To właśnie połączenie tego sentymentalnego, awanturniczego spojrzenia na kulturę sarmacką oraz historię samej I Rzeczpospolitej ujawnia prawdziwy cel Sienkiewicza. Było nim bowiem przede wszystkim pokrzepienie serc Polaków pod zaborami. Autor, choć oddał za tło swojej opowieści prawdziwe wydarzenia i ludzi, wykorzystał je w sposób instrumentalny. Miały bowiem ukazywać konkretne elementy historii, mianowicie dawną potęgę Polski oraz jej zwycięstwa nad silniejszymi przeciwnikami. Dzięki temu duma z bycia Polakiem przetrwać mogła w wyidealizowanej wersji przeszłości, czymś na wzór złotego wieku. Tym bowiem jest w istocie Trylogia Sienkiewicza - opowieścią o dawnej świetności, którą trzeba pamiętać i dzięki temu może ona powrócić.   Autor pokrzepiał serca narodu, starał się też również wpływać na jego ducha. Pragnął tworzyć wzory do naśladowania, bohaterów godnych wskazania drogi przyszłym pokoleniom. Doskonałym przykładem może być Andrzej Kmicic w „Potopie”. Początkowo jawi się on jako warchoł, awanturnik i pieniacz. Posiada jednak pewien rycerski rys w swoim charakterze, który objawia między innymi poprzez prawdomówność, dotrzymywanie słowa i odwagę. Z czasem, po wielu perypetiach, główny bohater przechodzi wewnętrzną przemianę. Porzuca dawne życie warchoła, a zostaje gorliwym patriotą oraz uczciwym człowiekiem.Istotny jest tu również sposób, w jaki Sienkiewicz opowiada swoją historię. Korzysta on bowiem z języka homeryckiego, stylizując go przy tym na dawną polszczyznę. Daje to efekt epickości, przy pewnej dozie patosu. Tym samym treść nabiera odpowiedniego klimatu, a przez to wydźwięku. Potęguje on efekt pokrzepienia serc.    Czytając „Przedwiośnie” Stefana Żeromskiego, możemy dojść do zgoła odmiennych opinii na jego temat. Historia Cezarego Baryki rozgrywa się na tle problemów, z jakimi borykała się odrodzona II Rzeczpospolita. Mamy tu więc ciekawą analogię z Trylogią. Podczas gdy Sienkiewicz pokazywał pewien heroiczny obraz I Rzeczpospolitej, Żeromski obnażał cały bród i ból, w których rodziła się jej potomkini. Oprócz tego nakreślił jeszcze niebezpieczeństwa, które dostrzegał na horyzoncie historii.Mowa tu rzecz jasna o komunizmie. W Przedwiośniu jawi się on jako niszczycielska siła, potworne zdziczenie niosące jedynie śmierć i bratobójcze walki. Cezary styka się z „czerwoną zarazą” dwukrotnie. Jeszcze jako nastolatek uczestniczy w rewolucji na terenie Baku, a sama idea komunizmu niezwykle przypada mu do gustu. Jest na tyle zaślepiony młodzieńczym zapałem, że wydaje rewolucjonistom kosztowności schowane na życie przez własną matkę. Dopiero z czasem dostrzega potworność żywiołu, który rozpętały idee Marksa, Engelsa i Lenina. Kiedy zetknie się z nim podczas wojny polsko-bolszewickiej powita go bagnetem, wystawionym w pierś czerwonoarmistów w obronie ojczyzny. Polski, miłości, do której musiał się dopiero nauczyć.    Potworne, niezwykle naturalistyczne obrazy okropności rewolucji i niesionego przez nie zniszczeni służą tu jako przestroga. Żeromski pragnie zwrócić uwagę, że komunizm nie bez powodu jest „czerwoną zarazą” - niszczycielką plagą, która nie niesie nic dobrego. Dokonuje więc negatywnej oceny tego zjawiska historycznego, chcąc przestrzec potomnych przed powtórzeniem dawnych błędów. W tym celu wykorzystuje szokowanie scenami, ale również odpowiednią kreację samego bohatera.     \n\n\n   Cezary jest bowiem osobą podobną na swój sposób do II Rzeczpospolitej. Szuka ciągle swojego miejsca w życiu, jest rozdarty i pełen sprzeczności. Zarazem posiada ogromną wrażliwość na ludzką niedolę, dzięki czemu autor może poszerzyć swoją przestrogę o kolejny aspekt - doszukiwanie się problemów ojczyzny, które mogą prowadzić do rewolucji. Takowymi są rzecz jasna nierówności społeczne i złogi dawnego systemu pańszczyźnianego, które obserwujemy w ziemiańskim dworku Nawłoć.Żeromski przedstawia wiec wydarzenie historyczne, przed którym chce ostrzec w sposób mrożący krew w żyłach. Zarazem pragnie zwrócić uwagę na to, co może spowodować podobne perturbacje w przyszłości i w tym celu wykorzystuje odpowiedni sposób kreacji bohatera.   Historia w tekstach literackich może więc służyć najróżniejszym celom. Czasami bywa inspiracją, innym razem przestrogą przed popełnianiem dawnych błędów. Wszystko zależy od inwencji autora. Efekt zaś to kwestia użytych przez niego środków wyrazu, takich jak język, czy chociażby kreacja bohaterów. Z punktu widzenia czytelnika warto przy tym pamiętać, że literatura wpisuje się tym samym w subiektywną ocenę wydarzeń historycznych. Przed jej przyjęciem, warto być może wyrobić sobie jaką własną opinię na temat czasów dawno lub niedawno minionych.     \n\n\n\n\n\n\n\n\n\n"
            },
            {
                "pytanie": "66. Postawy odwagi i tchórzostwa. Omów zagadnienie na podstawie „Potopu” Henryka Sienkiewicza. W swojej odpowiedzi uwzględnij również wybrany kontekst.",
                "opracowanie": "\n\n   Obie postawy mają różne oblicza, wynikają z wielu czynników. Odwagę okazać można wobec stawiania czoła beznadziejnej sytuacji lub jako pogardę dla niebezpieczeństwa. Tchórzostwo zaś bierze swój początek ze strachu i słabości woli. Udowodnić to można przy pomocy przykładów z literatury, lubującej się w opisywaniu tych postaw. Z obu słynie Potop Henryka Sienkiewicza, warto również przyjrzeć się Władcy Pierścieni pióra J.R.R. Tolkiena.Najbardziej wydawałoby się, beznadziejną sytuacją całego Potopu jest sławetna obrona Jasnej Góry. Oblężeni przez siły generała Müllera mnisi i nieliczne siły Polskie pozostawały w potrzasku. Przewaga liczebna oraz doniesienia o klęsce Rzeczpospolitej na wszystkich frontach podsycały strach i prawie doprowadziły kilka razy do opuszczenia twierdzy klasztornej.   Wśród stłoczonych za murami ludzi znalazł się jednak bohater znający, czym jest odwaga. Nazywał się ksiądz Augustyn Kordecki. Co prawda sam przeor nie uczestniczył w bitwie na prawach żołnierza, brał jednak na siebie odpowiedzialność pertraktacji i utrzymania morale. Do samego też końca nie wątpił w potrzebę obrony świętego miejsca. Jego zachowanie można więc uznać za przykład odwagi pomimo beznadziejnej sytuacji. Wynikała ona z niezaprzeczalnej wiary księdza Kordeckiego, która ostatecznie uratowała klasztor. Przeor, mimo iż odwagę zazwyczaj łączy się ze zbrojnym czynem, okazał ją bez przelewania krwi. Przewyższył nią jednak niejednego obrońcę, który bez wsparcia duchowego oddałby twierdzę dla Szweda.W konfrontacji do postawy księdza Kordeckiego można przytoczyć Umarłych z Dunharrow - wymarły lud ukazany na łamach Władcy Pierścieni Tolkiena. Byli oni niegdyś góralami z Gór Białych, którzy przysięgli wierność Isildurowi - królowi wszystkich Dunèdainów. Mieli oni wspomóc go w bitwie przeciw siłom Saurona, od którego wcześniej się odwrócili. Ostatecznie jednak cały lud górali skrył się w swoich siedzibach i nie ruszył na wojnę.    Za to właśnie Isildur przeklął ich, skazując na tułaczkę do momentu wypełnienia przysięgi. Umarli z Dunharrow wykazali się za życia tchórzostwem, opuszczając w potrzebie sojusznika. Przerazili się potęgi Saurona, nie widząc możliwości zwycięstwa. Woleli więc porzucić słuszną sprawę walki ze złem, niż zaryzykować własnym życiem. W czasach Aragorna co prawda wypełniają przysięgę, stając po jego stronie jako armia duchów, niemniej są oni przykładem tchórzliwego wiarołomstwa. Takiego, które ostatecznie ma opłakane skutki dla samego tchórza.Kolejnym przykładem odwagi, tym razem jako pogardy dla śmierci, jest postać Kmicica z Potopu. Chorąży orszański przejawiał swoim zachowaniem pewną rzadką cechę, która nieraz przybierała wręcz postać autodestruktywną. Mianowicie brawura pana Andrzeja pchała go zawsze w wir największej walki. Wiadomo, iż był taki również przed swoją poprawą, tak więc nie wynikało to z walki o dobrą sprawę.    Kmicic wolał zginąć, niż okazać strach. Powiada się, że zabija on duszę, być może więc Kmicic nie chciał mieć w niej takiej słabości. Gardził więc śmiercią, ukazując tym samym brawurową odwagę. Niemniej brakowało mu często przy tym rozwagi, co niestety jest również cechą wielu bohaterów. Z czasem jednak odnalazł ją, stając się najbardziej rycerski, jak tylko potrafił. Nie dokonałby tego jednak, bojąc się śmierci. Odwaga pokierowała go więc również do uszlachetnienia wszystkich cech swojego charakteru.     \n\n\n   Ostatnim, haniebnym przykładem tchórzostwa w Potopie są postaci wojewodów - kaliskiego Andrzeja Karola Grudzińskiego i poznańskiego - Krzysztofa Opalińskiego. Te autentyczne postacie podpisali akt kapitulacji pospolitego ruszenia pod Ujściem i realnie oddali Wielkopolskę pod władanie Szwedów. Motywy nim kierujące Opaliński argumentował logicznie: unikniecie rozlewu krwi, zniszczeń wojennych i patriotyzm. Ostatecznie jednak widać, że był to człowiek pełen strachu oraz słabej woli.W omawianym fragmencie powieści Opaliński zostaje określony przez Hieronima Radziejowskiego mianem patrioty z inkaustu - osoby deklarującej swoją postawę jedynie poprzez słowa na papierze. Sam też nie potrafił zmusić szlachty do posłuchu. To nie było w nim jednak najgorsze. Wojewoda zwyczajnie bał się podejmować walkę przeciwko Szwedom. Znalazł więc szybko pretekst do jej przerwania, jak to zazwyczaj czynią tchórze. Nie potrafił wziąć na swoje barki ciężaru bitwy i ewentualnej przegranej, zabrakło mu do tego woli. Źródła historyczne podają, iż pospolite ruszenie nie dałoby rady armii Szwedów, niemniej mogło ją spowolnić do przybycia króla Jana Kazimierza. Tak więc wojewodowie swoim tchórzostwem zaprzepaścili szansę szybszego pokonania sił Karola X Gustawa.   Strach poznali w życiu wszyscy. Każdy go czuje, ludzie nienieznający trwogi to zazwyczaj fanatyczni psychopaci. Jeszua Ha-Nocri w powieści Mistrz i Małgorzata Michaiła Bułhakowa stwierdził, że największą słabością człowieka jest strach. Odwaga polega właśnie na tym, by stoczyć bitwę z samym sobą i postąpić ten pierwszy krok na drodze do czynu. Osobę, która działa na przekór tej największej ze słabości nazwać można prawdziwym bohaterem, sam akt zaś odwagą.W tym okrutnym świecie istotne jest, by umieć wnieść się na wyżyny takiego postępowania. Nie oznacza to rzecz jasna, że każdy odważny człowiek postępuje słusznie. Ważne jest też rozumieć: strach to nie tchórzostwo. To drugie występuje wtedy, gdy człowiek boi się postąpić słusznie w obliczu konsekwencji czynów. Strach to naturalne odczucie, to drugie wynika już z wyboru. Oznacza również hańbę, o której niegdyś mówiono jako o wiecznej. Lepiej jest więc okazywać odwagę nawet w obliczu nieuniknionej porażki niż tchórzostwo. Łatwo bowiem uratować skórę, trudno jednak odzyskać honor.     \n\n\n\n\n\n\nzagadnienie na podstawie Potopu Henryka Sienkiewicza. W swojej odpowiedzi uwzględnij również wybrany kontekst\n\n\n\n"
            },
            {
                "pytanie": "67. Jak okoliczności mogą wpływać na zmianę zachowania i postaw człowieka? Omów zagadnienie na podstawie „Potopu” Henryka Sienkiewicza. W swojej odpowiedzi uwzględnij również wybrany kontekst.",
                "opracowanie": "\n\n   Istnieją również okoliczności leżące poza miarą ludzką, niezależne od nikogo. Chcąc mówić o zmianie, najlepiej jest również posiłkować się przykładami. Literatura, jako człowiekowi zawsze bliska, posiada ich wiele. W Polsce będzie nim postać Andrzeja Kmicica, bohatera Potopu Henryka Sienkiewicza. Z powodu swojej tematyki, drugim dobrym przykładem będzie zaś Biblia. Zawiera ona bowiem opis drogi ku nawróceniu, specyficznej formie wewnętrznej przemiany.Andrzej Kmicic jako bohater dynamiczny podlega zmianie podczas trwania powieści. Z początku czytelnik poznaje go jako porywczego chorążego orszańskiego o wesołym usposobieniu. Kmicic ma jednak skłonność o hulaszczego trybu życia, wierzy również w sprawiedliwość szabli i wolność tylko dla najsilniejszych. Przy tym potrafi nim zawładnąć niezwykła mściwość, która wyciąga ze stwardniałego serca wojenne okrucieństwo. Człowiek ten ewidentnie posiada również wiele cech pozytywnych; okazuje lojalność i hojność dla towarzyszy broni, nie zna strachu przed śmiercią.   Zgodnie z wolą Herakliusza Billewicza Kmicicowi zostaje darowana ręka jego wnuczki, Aleksandry i majątek Lubicze. Dalsze wydarzenia nie układają się jednak pomyślnie dla chorążego orszańskiego. Wskutek pomordowania jego kompanów przez przedstawicieli rodu Butrymów, Kmicic podpala wieś Wołmontowicze. Zostaje przepędzony, powraca jednak by porwać Oleńkę. Dochodzi do słynnego pojedynku z panem Wołodyjowskim, w którym ten pokonuje go, lecz oszczędza.Ten moment stanowi początek zmiany Andrzeja Kmicica z typowego swawolnika w oddanego patriotę i porządnego człowieka. Co właściwie zaszło podczas jego pobytu pośród szlachty laudańskiej, co odmieniło chorążego? Wydaje się, że bodziec do przewartościowania dało mu okazane dobro. Po pierwsze oszczędzenie przez pana Wołodyjowskiego wywołało w Kmicicu potrzebę przemyślenia swoich poczynań. Rozmowa, którą potem odbywają szlachcice, wyraźnie konsternuje chorążego. Wołodyjowski później stanie się na pewien czas swoistym mentorem dla głównego bohatera, wskaże mu nawet wzór do naśladowania. Z wrogów staną się kompanami, dobro zapuści korzenie zmiany.    Wcześniej jednak Kmicic doświadczył największego możliwego dla człowieka dobra - miłości. To właśnie rodzące się uczucie do Oleńki po raz pierwszy wzruszy duszę pana Andrzeja. Bezkompromisowa postawa dziewczyny zrobi wrażenie na groźnym junaku, szczególnie jej wezwanie do zmiany i naprawy krzywd. Potem to właśnie ta miłość będzie pchać Kmicica do walki, aż oczyści swoje dobre imię.Powieść nie ukazuje jednak przemiany Kmicica tylko jako wewnętrznej walki ze złem. Kmicic doświadcza niegodziwości, która wywiera na nim piorunujące wrażenie i kieruje ku sprawiedliwej walce po właściwej stronie. W Kiejdanach zostaje związany ze stronnictwem zdrajców, wyrządzając wielkie szkody dla Rzeczpospolitej. Nie robi tego jednak uczynnie, zostaje zwiedziony podstępem i kłamstwem. Janusz Radziwiłł wykorzystuje prostotę myślenia Kmicica oraz jego pobożność, by zyskać usługi chorążego. Gdy ten jednak prosi o oszczędzenie zbuntowanych pułkowników, zostaje zdradzony. Tajne rozkazy każą ich zgładzić bez wiedzy szlachcica. To podkopuje wiarę Kmicica w Radziwiłłów. Ostatecznie jednak zrywa z nimi po rozmowie z księciem Bogusławem, nieukrywającym podłych intencji względem ojczyzny.    Od tego momentu chorąży orszański staje się ich zaciekłym wrogiem. Jest to świadectwem, jak okazane człowiekowi zło może zmienić jego podejście. Zdrada, kłamstwo oraz jawna niegodziwość oderwały wiernego Kmicica od rodu książąt Radziwiłłów. Nie była to może zmiana duchowa, zawsze jednak zaowocowała inną życiową ścieżką.     \n\n\n   Ostatni przykład, dotyczący drastycznych wydarzeń pochodzić będzie z Biblii. Historia nawrócenia świętego Pawła to opowieść człowieka, który z wroga Chrystusa staje się jego apostołem. Niegdyś zwany Szawłem, był on ortodoksyjnym Żydem, który z polecenia świątyni zwalczał chrześcijan. Był między innymi przy ukamienowaniu świętego Szczepana. Pod Damaszkiem doznał jednak widzenia Jezusa Chrystusa. Zostało mu zadane pytanie: \"Szawle, Szawle, dlaczego Mnie prześladujesz?\". W wyniku tego nadprzyrodzonego zjawiska Szaweł stracił wzrok. Zapoczątkowało ono jednak proces jego nawrócenia, pozwoliło przewartościować dotychczasowe postępowanie. Szaweł ostatecznie stał się Pawłem, Apostołem Narodów. Dzięki temu drastycznemu zdarzeniu całkowicie odmienił swoje życie, dołączając do grona uczniów Jezusa.Zmiana to natura rzeczy nieidealnych i niestałych. Perfekcyjny byt to coś statycznego, zupełnie odmiennego od ludzkiej natury. Poprzez tę niestałość ludzkość wiecznie miota się pomiędzy kolejnymi ideami, filozofiami, sposobami na życie. Wynika to z podlegania emocjom, braku całkowitej wiedzy o rzeczywistości i słabości woli. Ważne jednak żeby rozumieć, iż zmiana sama w sobie nie jest czymś negatywnym, to raczej zjawisko. Dopiero kierunek przez nią obrany podlega moralnej ocenie, może budować lub rujnować zewnętrznie.   Jak pokazują przykłady z literatury, wiele zależy od okoliczności. Okazana człowiekowi miłość, litość, a nawet pogarda i zdrada mogą diametralnie zmienić jego życie. Wiele zmiennych leży również poza ludzkimi możliwościami. Często przypadkowe zdarzenia zostają motorami przewartościowania całego życia. Niemniej wszystko to jedynie bodźce, katalizatory. Jeżeli zmiana człowieka ma być dogłębna, prawdziwa i stała, musi on samemu podjąć o niej decyzję. Wybrać ścieżkę, nawet jeżeli ktoś mu ją wskazał.     \n\n\n\n\n\n\n\n\n\n"
            },
            {
                "pytanie": "68. Literacki wizerunek szlachcica sarmaty. Omów zagadnienie na podstawie „Potopu” Henryka Sienkiewicza. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Sarmatyzm przyczynił się do powstania specyficznej postaci w społeczeństwie polskim, czyli szlachcica sarmaty. Jego obraz odnaleźć można w polskiej literaturze, między innymi w takich dziełach jak „Potop” Henryka Sienkiewicza, „Zemsta” Aleksandra Fredro czy „Pamiętniki” Jana Chryzostoma Paska. W „Potopie” Sienkiewicza szlachcic sarmata wysuwa się na pierwszy plan. Jego portret jest wyjątkowo pozytywny, autor skupił się bowiem na zaletach stanu szlacheckiego i jego członków. Szlachcic sarmata jest więc patriotą, gotowym walczyć o wolność i dobre imię swojej ojczyzny, a nawet oddać za nią życie. Jest człowiekiem zazwyczaj dobrym i lojalnym, wierzącym i oddanym ważnej sprawie.   Sienkiewicz w „Potopie” przedstawił takich bohaterów jak Kmicic, pan Wołodyjowski czy Zagłoba. Autor wyraźnie gloryfikował ich czyny i stawiał postaci te za wzory do naśladowania, nawet jeśli niektóre spośród nich - tak jak Kmicic - najpierw błądziły, a dopiero potem wkraczały na właściwą ścieżkę miłości do ojczyzny. Nawet jeśli dany bohater miał jakieś wady, a nie można ich odmówić właśnie Kmicicowi czy Zagłobie, to jednak były one niczym w porównaniu do jego zasług dla ojczyzny. Pijaństwo, warcholstwo, awanturnictwo - wszystkie te cechy Sienkiewicz przedstawiał jako drobne przywary charakteru szlachcica sarmaty, nadające mu raczej aspektu humorystycznego niż będące prawdziwym problemem dla jego otoczenia.Inaczej ma się jednak rzecz w przypadku dalszego plany, gdy Sienkiewicz zajmuje się bohaterami pobocznymi, wśród których znajduje się między innymi Janusz Radziwiłł. Tam już pijaństwo, warcholstwo i rozpasanie szlachty staje się problemem, przyczyniło się ono bowiem do zdrady ojczyznę i do wydania jej w pewien sposób w ręce Szwedów. Sienkiewicz w ten sposób podkreśla, że jedną z najważniejszych i najbardziej cenionych cech sarmaty była więc miłość do ojczyzny o gotowość do bronienia jej przed wrogami.    Podobnie sympatyczny wizerunek szlachcica sarmaty stworzył przed Sienkiewiczem Aleksander Fredro w komedii „Zemsta”. Zrobił to, kreując takich bohaterów jak Cześnik Maciej Raptusiewicz. On także uosabia sobą cechy typowego sarmaty, takie jak zapalczywość, awanturnictwo, gościnność czy szczerość. Fredro opisał go w sposób, który na pierwszym panie stawiał zalety Cześnika, przez co jego liczne wady, które uosabiało wielu szlachciców, schodzą nieco na dalszy plan. A przecież to właśnie one między innymi doprowadziły do upadku Polski i do jej rozbiorów, gdy szlachta skupiona na prywatnym interesie i przekonana o swojej bezkarności powoli rujnowała kraj.Po bliższym przyjrzeniu się Cześnikowi okazuje się jednak, że jego urząd nie ma zbyt wielkiego znaczenia, a jego duma i honor oparte są tylko na tym, że urodził się on w szlacheckiej rodzinie. W rzeczywistości jest on tylko prostym awanturnikiem i pieniaczem, gotowym poświęcić szczęście własnej bratanicy w imię bezsensownego sporu z sąsiadem, Rejentem Milczkiem. Fredro opisuje go jednak w tak sympatyczny sposób, że wady Cześnika stają się niemal niedostrzegalne na pierwszy rzut oka. Jest on jednak typowym przedstawicielem sarmackiej szlachty ze wszystkimi jej wadami i zaletami.     \n\nAutorką opracowania jest: Marta Grandke.\n   Szlachcica sarmatę spotkać także w „Pamiętnikach” Jana Chryzostoma Paska. Autor zaprezentował w tym dziele swoją własną osobę. Z jednej strony opisuje się jako dobrego żołnierza i kompana, doskonałego szlachcica, z drugiej jednak widać, że nie stroni od alkoholu czy przemocy fizycznej. Jest to kolejna reprezentacja sarmaty, ukazująca jego znane już wady i zalety. To postać wesoła, żywa i charakterystyczna, a z drugiej zaś oddająca się nałogom i potrafiąca wywoływać bijatyki, przekonana o własnej wspaniałości i szlachetności, wynikającej głównie z urodzenia się w danej grupie społecznej. Jan Chryzostom Pasek jest twórcą najważniejszego literackiego zabytku epoki sarmackiej, z którego czerpać można wiele informacji na temat tej społeczności.Literacki wizerunek szlachcica sarmaty funkcjonuje więc w podobny sposób na przestrzeni różnych epok, przedstawiając go jako dobrego, lojalnego człowieka, obrońcy ojczyzny, wesołego i skłonnego do zabawy, a także dumnego ze swojego pochodzenia. W portrecie tym często widoczne są jednak także jego liczne wady, takie jak awanturnictwo, pijaństwo czy skłonność do rękoczynów. Zazwyczaj jednak bledną one w obliczu zalet i zasług sarmaty, który służy wiernie swojej ojczyźnie.     \n\n\n\n\n\n\n\n\n\n"
            }
        ]
    },
    {
        "tytul": "Fiodor Dostojewski, „Zbrodnia i kara”",
        "opracowania": [
            {
                "pytanie": "69. Walka człowieka ze swoimi słabościami. Omów zagadnienie na podstawie „Zbrodni i kary” Fiodora Dostojewskiego. W swojej odpowiedzi uwzględnij również wybrany kontekst.",
                "opracowanie": "\n\n   Dostojewski w jednej ze swoich najbardziej znanych powieści pochylił się nad chrześcijańskim pojęciem grzechu i pokuty. Celowo nie należy tutaj używać slow z tytułu powieści, ponieważ nie oddają one do końca sensu swoich rosyjskich odpowiedników. Dostojewski wykłada bowiem w swojej powieści absolutny zakaz przekraczania zasad moralnych, dając zarazem nadzieję na poprawę poprzez odpokutowanie swoich błędów.Tak rozumiana, historia Rodiona Raskolnikowa będzie więc walką z odwiecznymi słabościami człowieka i poszukiwaniem drogowskazu, pozwalającego na pójście w kierunku bardziej moralnego życia. Co ciekawe, w Rodionie możemy również odnaleźć koncepcję sugerującą, że jedynie dobra idea pozwala na pozytywną zmianę.   Początkowo bowiem główny bohater „Zbrodni i kary” jest przedstawicielem wizji, którą z braku lepszego porównania można nazywać nietzscheańską. Wierzy, że jednostki wybitne nie muszą kierować się moralnością, a jedynie własną wolą. Ta nihilistyczna myśl kiełkuje w młodym studencie wraz z postępującym wyalienowaniem i biedą. Jest więc raczej usprawiedliwieniem morderstwa, które popełnił, niż ideą kierującą nim ku zostaniu jednostką wybitną. Rodion bowiem pod wpływem takiej pseudofilozofii zostaje jedynie mordercą, a wrodzone dla człowieka wyrzuty sumienia i strach przed schwytaniem wpędzają go coraz bardziej w chorobę. Dopiero poznanie Soni Marmieładowny kieruje go ku jakiejś konstruktywnej zmianie, stanowi punkt zwrotny i drogowskaz zarazem.Sonia stanowi tutaj bardzo ciekawy przykład bezapelacyjnie oddanej swoim przekonaniom osoby. Posiada ona niezachwiany kompas moralny, wywodzący się z jej religijności. Stoi za nią więc przekonanie o transcendentalnej prawdzie, która wyznacza człowiekowi właściwą, dobrą drogę. Właśnie to żarliwe przeświadczenie oraz rodzące się do Soni uczucie, jest motorem przyznania się Raskolnikowa.    Prawdziwa przemiana bohatera ma jednak miejsce w epilogu, podczas zesłania. Miłość pozwala Rodionowi się nawrócić, a przez to stać lepszym człowiekiem. Tym samym odrzuca on wcześniejsze błędne podejście na rzecz prawdziwie dobrej i odmieniającej idei.Tym samym możemy powiedzieć, że człowiek siłę do zmiany odnajduje w transcendentnym dobru, idei go przekraczającej. Taką jest Bóg i pochodząca od niego miłość.     \n\n\n   W polskiej literaturze bardzo podobnym przypadkiem przemiany pod wpływem miłości jest Andrzej Kmicic. Chorąży orszański od zawsze posiadał pewne szlachetne rysy osobowości, jednak blakły one w cieniu paskudnych cech charakteru. Warcholstwo, skłonność do okrucieństwa i duma prawie doprowadziły Kmicica do niezbyt chwalebnego końca. Jednak, jak pamiętamy z „Potopu”, w bohaterze dokonuje się przemiana. Podejmuje on walkę z własnymi niedoskonałościami, by ostatecznie odpokutować wcześniejsze winy i zostać bohaterem podziwianym przez wszystkich. Nie przychodzi mu to łatwo w żadnym calu. Kmicic cierpi wiele ran, musi znosić upokorzenie i nieraz stawiać czoła konsekwencji własnej przeszłości. Walka w obronie ojczyzny stanowi dla niego kuźnię charakteru, sprawdzian siły woli oraz ciała.Kwestią ważną z punktu widzenia powyższej pracy jest jednak źródło determinacji Kmicica. Wydaje się, że należy ich szukać w miłości do Oleńki. Ta niezwykle silna młoda kobieta kierowała się restrykcyjnymi zasadami moralnymi, które robiły wrażenie nawet na twardych towarzyszach głównego bohatera. Samego Kmicica zawstydziły zaś, poprzez kontrast do jego własnego postępowania. Jednak w tym wypadku decydująca była miłość. Ta ogromna siła przyciągania, czysta i dobra, stanowiła motor napędowy zmiany. Dla Oleńki Kmicic pragnął być lepszy, zasłużyć na jej względy. Zapewne również odbudować nadwątlone zaufanie, zważywszy na jej groźby o zerwaniu znajomości z warchołem. Z biegiem czasu doprowadziło go to do wyrzutów sumienia, głębokiego zrozumienia własnych błędów. Taki obrót sprawy dowodzi więc, że skierowanie się ku rzeczy większej od siebie, transcendentnej i dobrej daje człowiekowi siłę do prawdziwej zmiany.   Heraklit z Efezu powiedział kiedyś, że wszystko płynie. Z kolei Budda dowodził nieistnienia prawdziwego „ja”, a jedynie podatnego na ciągłą zmianę zbioru doświadczeń. Zarówno grecki, jak i hinduski nurt myślowy doszły więc do podobnego wniosku - wszystko poddane jest zmianie, nawet człowiek. Nasza śmiertelna natura może się jednak zarówno degradować, jak i uszlachetniać. Kierunek nie jest obrany ostatecznie, a już na pewno nie pochodzi od nas samych. Wydaje się bowiem, że ten podatny na zmianę byt nie może być źródłem niczego stałego. To my, jako ludzie, czerpiemy od rzeczy transcendentnych. Dobry z natury, poszukujemy zaczepienia i pewnego drogowskazu, który skaże nam kierunek samodoskonalenia. Dlatego też walka z własnymi słabościami musi rozpocząć się od obrania sobie punktu odniesienia, który będzie zarazem źródłem siły do zmiany. Wszystko wskazuje na to, że jest nim dobro - jedyna konstruktywna siła we wszechświecie. Jeżeli tylko zawsze będziemy spoglądać w kierunku szlachetnych idei i porównywać swoje postępowanie do nich, znajdziemy kierunek i determinację do stania się lepszymi.     \n\n\n\n\n\n\n\n\n\n"
            },
            {
                "pytanie": "70. Przemiana wewnętrzna bohatera. Omów zagadnienie na podstawie „Zbrodni i kary” Fiodora Dostojewskiego. W swojej odpowiedzi uwzględnij również wybrany kontekst.",
                "opracowanie": "\n\n   Rodion Raskolnikow to niezwykle ciekawy przypadek człowieka zgorzkniałego z powodów materialnych, który zarazem pozostał niezwykle wrażliwy na ludzkie cierpienie wokół siebie. Pozornie postać ta przypomina typowego zgorzkniałego inteligentna - człowieka przegranego i niestety na tyle inteligentnego, żeby o tym wiedzieć. Jątrzący swoje duchowe rany Rodion robi przy tym rzecz, którą dostrzec można u wielu intelektualistów w takiej sytuacji, mianowicie zabiera ubierać zgorzknienie w program światopoglądowy.Jego nietzscheańska koncepcja „Napoleonów” i „wszy” dzieli ludzi na jednostki wybitne oraz swoiste pasożyty społeczne. Te pierwsze wolne są wedle Raskolnikowa od wszelkich więzów moralnych, jedynie wolą kształtują świat wedle własnego uznania. Rzecz jasna pognębiony przez otaczający go świat Rodion zalicza się właśnie do nich. W drugiej grupie widzi starą lichwiarkę Alonę Iwanownę. Żeruje ona przecież na ludzkim nieszczęściu, między innymi na nieszczęściu samego Rodiona. Tłumaczy sobie, że właśnie to oraz chęć przetestowania swojej teorii są głównymi motywami stojącymi za jej zabójstwem. W rzeczywistości Rodion racjonalizuje swoją zbrodnię, popełnioną z pobudek materialnych. Wbrew pozorom nie jest to jednak ta skrajna sytuacja, która zmienia go wewnętrznie, a kulminacja błędnej drogi.   Rodion długo walczy z sobą i próbuje zaprzeczyć naturalnemu odruchowi, jakim są wyrzuty sumienia. W głębi duszy jest jednak osobą moralną, jedynie pogubioną. Tłumione wewnętrzne rozterki dają o sobie znać w postaci chorobowej, mimo to Raskolnikow nie rezygnuje z ukrywania zbrodni. Dopiero poznanie Soni Marmieładowej zaczyna kierować go ku dobremu. Niezwykła empatia i czystość moralna dziewczyny powodują, że Rodion po pewnym czasie zdecyduje się na przyznanie do winy. Dzięki możliwości odpokutowania zbrodni poprzez karę będzie miał szansę na prawdziwą wewnętrzną zmianę.Dostojewski stosuje w „Zbrodni i karze” ciekawy zabieg, budując konfrontacje światopoglądowa Raskolnikowa jako proces, niepojedynczy akt. Dojrzewa on przyznania się stopniowo, poprzez nacisk wyrzutów sumienia i chrześcijańska postawę Soni. Samej przemiany Raskolnikowa nie dostrzegamy jako czytelnicy, prawdopodobnie ma ona miejsce dopiero na Syberii i jest równie długa, co podejmowanie decyzji o samodemaskacji policji. Niemniej wyraźnie widzimy schemat: splamione krwią podejście Rodiona zostaje skonfrontowane z miłosierną religijnością Soni i w wyniku tego, bardzo powoli, bohater postanawia odmienić swoje życie.    Najbardziej znanym przedstawicielem bohaterów dynamicznych w polskiej literaturze jest Andrzej Kmicic z „Potopu” Henryka Sienkiewicza. Chorąży Orszański początkowo jawi się jako niezwykle ciekawy amalgamat awanturnika, warchoła i tragicznego rycerza. Posiada bowiem, oprócz ewidentnie negatywnych cech, pewne szlachetne rysy. Miłość do Oleńki wzbudza w nim jednak pierwsze nieśmiałe wątpliwości dotyczące dotychczasowego stylu życia. Drogę ku poprawie rozpoczyna od podpalenia Wołmontowicz i ucieczki, która prowadzi do porwania ukochanej.Pod wpływem pana Wołodyjowskiego Kmicic obiera drogę poprawy poprzez iście rycerską pokutę - walkę w obronie ojczyzny. Kończy się to jednak wplątaniem nieco naiwnego szlachcica w spisek Radziwiłła i suma summarum uznaniem za zdrajcę. Doprowadzony do ostateczności pan Andrzej ostatecznie zrywa ze swoim starym życiem dopiero na Jasnej Górze, gdzie wręcz symbolicznie przyjmuje nawet nowe miano - Babinicz. To właśnie pod nim będzie pracował nad swoim charakterem oraz cierpiał rany za dawne przewinienia. Dzięki temu mógł odzyskać Oleńkę i stać się przykładem dla innych.     \n\n\n   Jak widać, Kmicic również zmieniał się stopniowo. Jego ewolucja jako postaci została zapoczątkowana przez kilka wydarzeń, które tak samo możemy nazwać pewnym procesem. Ultimatum Oleńki, konfrontacja z Wołodyjowskim i dostrzeżenie prawdy o Radziwiłłach jest katalizatorem i zarazem wzmaga jego ewolucję wewnętrzną. Możemy tu co prawda wyróżnić dwa punkty zwrotne, jakimi są porwanie Aleksandry Billewiczówny i modlitwa na Jasnej Górze, żaden z nich jednak samoczynnie nie doprowadzał do obrania przez Kmicica całkowicie innej ścieżki. Dopiero razem nakierowały go na słuszną drogę.Z analizy tych dzieł możemy wysnuć następujący wniosek. Zarówno przemiana wewnętrzna bohatera, jak i rozpoczynające go wydarzenia mają formę procesu. Niczym w realnym życiu, człowiek musi konfrontować swoją dotychczasową postawę z innymi sposobami zachowania, aby móc ocenić ich słuszność. Bardzo rzadko zdarza się jednak sytuacja skrajna, która totalnie odmienia życie. Zazwyczaj jest to raczej splot wydarzeń, które pozwalają dostrzec dotychczasowe błędy. Sprawdza się wiec słowo Heraklita, że wszystko płynie. Powoli, ale płynie.     \n\n\n\n\n\n\n\n\n\n"
            },
            {
                "pytanie": "71. Ile człowiek jest gotów poświęcić dla innych? Omów zagadnienie na podstawie „Zbrodni i kary” Fiodora Dostojewskiego. W swojej odpowiedzi uwzględnij również wybrany kontekst.",
                "opracowanie": "\n\n   Jak mógłby wskazywać sam tytuł powieści Dostojewskiego, ma ona raczej mało wspólnego z poświęceniem. Główny bohater dokonuje raczej rzeczy zupełnie odwrotnej — stawia swoją wolę i swoje cele ponad życie innej osoby. Niemniej, jeżeli dokładnie przeanalizujemy treść „Zbrodni i kary”, zauważymy kilka znaczących przykładów zupełnie odmiennej postawy.W życiu Raskolnikowa pojawiły się bowiem trzy kobiety, które były w stanie oddać wiele za szczęście swoich bliskich. Pulcheria Raskolnikowa żyła w biedzie tylko po to, aby móc poświęcić pieniądze na wykształcenie syna. Pogodna, mimo dotknięcia przez życie, oddała wszystko, co jeszcze miała dla swoich dzieci. Jako wdowa posiadała zaś niewiele, tylko siebie samą. Dunia Raskolnikowa postanowiła z kolei poświęcić dla rodziny własną niezależność, wychodząc za mąż dla korzyści materialnych. Z fabuły powieści wynika nawet gorszy obraz sytuacji: jej narzeczony to prowincjonał o dominującym podejściu względem innych ludzi. Dunia nie poświęca więc tylko własnych uczuć i niezależności, w rzeczywistości mogła zostać czyjąś własnością. Obie te kobiety realizują archetyp niewiasty poświęcającej się dla dobra własnej rodziny. Szlachetny obraz obejmuje też obraz matczynej miłości, dla której nie ma nic ważniejszego niż dobro własnych dzieci.   Nie można rzecz jasna omawiać „Zbrodni i kary” bez wspomnienia o Soni Marmieładownej. Dziewczyna zarabiała na ulicy jako prostytutka, aby chociaż trochę ulżyć trudnej sytuacji finansowej rodziny. Powodem biedy był ojciec alkoholik, który nie potrafił utrzymać swoich bliskich i przepijał resztkę pieniędzy. Mimo to Sonia oddała własną godność za takiego człowieka. Kiedy poznała tajemnicę Raskolnikowa i przekonała go do wyjawienia swojej winy władzy, dobrowolnie poszła za ukochanym na katorgę. Dzieliła z tym trudnym człowiekiem nieludzkie warunki. Można więc powiedzieć, że Sonie poświęciła mu życie, a rodzinie własną godność.Jeżeli przyjrzymy się tym kobietom, zauważymy motyw przewodni ich poświęcenia — miłość. Pulcheria i Dunia oddały swoją niezależność i dobrobyt dla rodziny. Sonia postąpiła podobnie w stosunku do swojej godności, zaś dla miłości do mężczyzny poszła na katorgę. Niemniej ją kierowała jeszcze miłość chrześcijańska, ponieważ była to dziewczyna niezwykle wierząca. Widzimy tym samym, że kobiety te potrafiły oddać swoje ciało, niezależność życiową tylko dla tego jednego ideału. Miłość idealna, czyli Boża, skierowała wręcz jedną z nich do zaryzykowania życia pośród mroźnej Syberii.    Albert Camus w swojej powieści parabolicznej nie analizował tak bardzo chrześcijańskiej wizji poświęcenia. Jako egzystencjalista skupił się bardziej na humanistycznym aspekcie oddanie siebie za innych — prometeizmie. Idea ta polega na poświęceniu w imię dobra ludzkości, tak jak mityczny tytan Prometeusz sprzeciwił się bogom, by pomóc słabym ludziom.Camus na łamach „Dżumy” przedstawia to podejście głównie pod postacią doktora Rieux. Człowiek ten zostaje w Oranie, chociaż jego umierająca żona jest poza miastem. Chce walczyć ze złem zarazy i pomagać mieszkańcom, tym samym poświęca swoją prywatę i ryzykuje samo życie. Robi to kierowany ogromnym współczuciem oraz poczuciem obowiązku. Jak jednak sam wspomni, porównując swoją postawę i postawę ojca Paneloux, zależy mu na zbawieniu człowieka. Jako ateista rozumie on je jednak jedynie na płaszczyźnie materialnej — chce uratować ludzkość od cierpienia.     \n\n\n   Prometeizm jest więc jakoby miłością rozciągniętą na cały ród człowieczy, pozostaje zarazem bardziej ideą niż stanem ducha. Możemy tym samym konkludować, że poświęcenie u Camusa wynika z kierującymi człowiekiem motywami. Im są mocniejsze i szlachetniejsze, tym więcej siebie bohaterowie ofiarowują mieszkańcom Oranu. Ma to również odwrotną stronę — im bardziej małostkowa postać, tym bardziej koncentruje się na własnym przetrwaniu. Tutaj wyróżniałby się Cottard, poszukiwany i doskonale prosperujący na tle cierpienia innych.Dzisiejszemu człowiekowi trudno jest mówić o poświęceniu. Staliśmy się indywidualistami nakierowanymi na realizację „prywatnego projektu” swojego życia. Samo założenie, że musielibyśmy oddać komuś, choć najmniejszą jego cząstkę wielu z nas potrafi przyprawić o nieprzyjemną refleksję. Paradoksalnie jednak ukazuje to niesamowitą wagę takiej decyzji. Człowiek to indywidualny fenomen, który z własnej woli może udzielić nieco swojej wolności innej czującej istocie. Co więcej, granica takiego poświęcenia maluje się bardzo daleko, bowiem dotyczy jedynie dosłownie rozumianego życia. Wszytko jest jedynie kwestią motywacji, którą pewien cieśla z Nazaretu nazwał niegdyś miłością. Jedynie jej siła decyduje o rozmiarze naszego poświęcenia. Nie ma zaś większej miłości niż ta, kiedy ktoś oddaje życie za drugiego człowieka. Tym samym poświecić można wszystko, jeżeli tylko kochamy dostatecznie mocno.     \n\n\n\n\n\n\n\n\n\n"
            }
        ]
    },
    {
        "tytul": "Stanisław Wyspiański, „Wesele”",
        "opracowania": [
            {
                "pytanie": "72. Refleksja nad narodem jako temat utworu literackiego. Omów zagadnienie na podstawie „Wesela” Stanisława Wyspiańskiego. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Adrianna Strużyńska.\n   Tworząc „Wesele”, Wyspiański opierał się na prawdziwym zdarzeniu - ślubie krakowskiego poety Lucjana Rydla oraz małopolskiej chłopki Jadwigi Mikołajczykówny. Wielu bohaterów utworu było więc inspirowane prawdziwymi postaciami, dzięki czemu autor stworzył przekonujący wizerunek polskiego społeczeństwa przełomu XIX i XX wieku. Chociaż pozornie doszło do pojednania i przełamania istniejących od wieków konwenansów, w rzeczywistości goście byli wyraźnie podzieleni na dwie grupy. Wyspiański ukazał wzajemne niezrozumienie i niechęć między chłopami a inteligencją.Chłopi byli bardziej świadomi, niż wydawało się gościom z miasta. Orientowali się w bieżących wydarzeniach politycznych, chociaż inteligencja nie traktowała ich jak godnych partnerów do rozmowy i uważała, że powinni skupić się wyłącznie na pracy na roli. Chłopi byli patriotami, gotowymi do poświęcenia dla ojczyzny, ale potrzebowali silnego przywódcy, sami nie byli w stanie się zorganizować. Istniały między nimi podziały - różnili się pod względem zamożności oraz mentalności. Ukazują to chociażby różnice między obytą w świecie, zafascynowaną sztuką Rachelą i naiwną Panną Młodą, której zależało tylko na prostym, rodzinnym życiu. Chłopi byli też pozbawieni wad - często nadużywali alkoholu, przez co wpadali w długi, jak na przykład Czepiec, byli też skorzy do bójek. Ich największym przewinieniem był jednak materializm - schylając się po czapkę z pawimi piórami Jasiek zgubił otrzymany od Wernyhory złoty róg, który miał odegrać bardzo ważną rolę podczas wywoływania powstania.   Inteligencja została przedstawiona w „Weselu” w dużej mierze została ukazana w negatywnym świetle. Byli to dekadenci, ludzie słabi, przekonani, że żadne działanie nie ma sensu, ponieważ świat zmierza ku nieuchronnej zagładzie. Pozornie chcieli działać dla dobra ojczyzny, ale w rzeczywistości, kończyło się na słowach i planach. Woleli uciekać od nudy i bezsensu istnienia w alkohol i romanse, zamiast zacząć działać. Poeta i Dziennikarz brali udział w usypianiu społeczeństwa, zamiast dodawać Polakom sił do walki z zaborcą.Artyści poddawali się chłopomanii, ale ich fascynacja była powierzchowna. Z jednej strony podziwiali proste, wiejskie życie, ale z drugiej - nie rozumieli ani nie szanowali chłopów. Jest to widoczne chociażby w związku Państwa Młodych - mężczyzna nieustannie wyznawał miłość swojej żonie, ale w rzeczywistości jej nie rozumiał, nie potrafił znaleźć z nią wspólnego języka. Inteligencja z jednej strony miała poczucie wyższości i aspirowała do roli przywódcy narodu, a z drugiej - pogrążała się w słabości i niemocy. Dramat jest gorzką krytyką narodu polskiego, ponieważ gdyby nie podziały społeczne i brak umiejętności współpracy, być może upragniona niepodległość nadeszłaby szybciej.    Podobne wnioski można wysnuć czytając trzecią część mickiewiczowskich „Dziadów”. Autor również wskazał na podziały, przez które Polacy nie potrafili się zjednoczyć przeciwko zaborcy. Patriotów wciąż brakowało, ponieważ wielu ich rodaków wolało układać się z wrogiem dla własnego bezpieczeństwa i wygody. Jest to szczególnie widoczne w scenie zatytułowanej „Salon warszawski”. Sytuację najlepiej podsumowały słowa Wysockiego, który stwierdził, że naród polski przypomina lawę. Z wierzchu znajduje się zimna, plugawa skorupa, czyli osoby, które nie przejmują się losem swojej ojczyzny. Wielu było Polaków, którzy nie przejmowali się Polską, było im obojętne, kto rządzi ich krajem, dopóki żyło im się bezpiecznie i wygodnie. Lawa zawiera jednak gorące wnętrze, symbolizujące prawdziwych patriotów. Byli to Polacy, którzy troszczyli się o losy ojczyzny, dlatego pozostawali w opozycji do obojętnych na wszystko konformistów.W przedstawionej scenie doskonale widać podziały wśród Polaków. Przy stolikach zasiedli Polacy obojętni na losy ojczyzny. Najlepszym dowodem jest to, że towarzystwo rozmawiało po francusku, nie używali nawet ojczystego języka. Nie brakowało tam ludzi wysoko postawionych: urzędników, oficerów, artystów, dobrze urodzonych dam. Wydawałoby się, że elity powinny dawać Polakom dobry przykład, prowadzić ich do walki o wolność. Tymczasem, podobnie jak w dramacie Wyspiańskiego, widoczna była tutaj słabość najwyżej postawionych Polaków. Zamiast stawiać opór, woleli bawić się w swoim towarzystwie i nie podejmować ryzyka.     \n\nAutorką opracowania jest: Adrianna Strużyńska.\n   Towarzystwo stolikowe rozmawiało o błahych sprawach, podchodziło do życia powierzchownie. Kobiety narzekały, że w Warszawie nie ma już Nowosilcowa, ponieważ organizował najlepsze bale. Zdaniem dam, Rosjanin powinien zostać w mieście, gdyż jego przyjęcia przypominały ożywione obrazy. Towarzystwo podziwiało francuską modę, ale nie doceniało polskiej poezji. Damy sądziły, że wiersze polskich poetów są mało interesujące. Nawet artyści sądzili, że nie ma sensu pisać o sprawach narodowych, ponieważ Polacy nie lubią drastycznych scen. Gdy zgromadzeni usłyszeli tragiczną historię Cichowskiego, niewiele z niej zrozumieli, a niektórzy byli wręcz zmieszani i opuścili towarzystwo, jak na przykład Szambelan.Przeciwieństwem towarzystwa stolikowego byli zgromadzeni przy drzwiach patrioci. Rozmawiali po polsku o istotnych sprawach narodowych. Martwiły ich prześladowania na Litwie, ponieważ sytuacja tam była o wiele gorsza niż w Polsce. Nie mogli pogodzić się z postępowaniem elit stojących na czele narodu. Zaangażowanie młodych patriotów dawało jednak nadzieję na lepszą przyszłość ojczyzny.   Wyspiański i Mickiewicz nie idealizowali Polaków, wręcz przeciwnie - wytykali im ich wady. Robili to jednak w dobrej wierze, ponieważ chcieli zmotywować rodaków do zmiany zachowania. Autorzy wywiązali się więc z zadania stawianego przed artystami - komentowali rzeczywistość, aby wpływać na sytuację w ojczyźnie.     \n\n\n\n\n\n\n\n\n\n"
            },
            {
                "pytanie": "73. Krytyczny obraz rzeczywistych relacji społecznych. Omów zagadnienie na podstawie „Wesela” Stanisława Wyspiańskiego. W swojej odpowiedzi uwzględnij również wybrany kontekst.",
                "opracowanie": "\n\nWeseleMoralność Pani Dulskiej   Stanisław Wyspiański pisząc swoje Wesele stworzył w nim obraz nazywany Polską Chatą. To interesująca wizja, która przedstawia całe społeczeństwo oraz zamieszkiwany przez nią kraj jako jedną, wiejską chatę. Wszystkie stany społeczne spotykają się tam, mając możliwość bliskiej interakcji zarówno ze sobą nawzajem, jak również nagromadzonym bagażem historycznym.Wyspiański tworzy dzięki temu ciasną scenę, na której swoją rolę mogą zagrać wszelkie animozje, niezrozumienie różnic i ambicji. Krytykuje przez to zastaną rzeczywistość, nie pozwalając osiąść swoim widzom na laurach samozadowolenia. W sposób symboliczny stara się przekazać szerokie spektrum historyczne i socjologiczne, które buduje nasze społeczeństwo. Poprzez dialogi zauważymy między innymi niezrozumienie dwóch największych warstw społecznych - chłopstwa i inteligencji. Jedni są niezwykle prężni, rozrywa ich wręcz moc dziejotwórcza. Drudzy zaś to wykształceni, rozumiejący otaczający świat ludzie kultury. Zarazem jednak chłopi nie znajdują celu dla swojej siły, są pozbawieni wizji, a przebrzmiała inteligencja gardzi innymi stanami. Prowadzi to do obopólnego niezrozumienia, świetnie ukazanego w słowach Radczyni o sianiu na roli. Zarazem wszyscy oni udają między sobą zgodę, nie ufają sobie ze względu na stare zażyłości.   Wyspiański bynajmniej nie atakuje tutaj samej idei Polskiej Chaty. Istotnie, nie pozostawia na jej rzeczywistości suchej nitki. Jego krytyczne spojrzenie to symboliczny obraz stanu faktycznego, który ma jednak bardzo pozytywny cel. Niczym starożytny dramaturg, Wyspiański pragnie katharsis widza. Wstrząśnięcie nim poprzez zawoalowanie symbolami prawdy ma zmusić go do refleksji na rzeczywistością. Dzięki temu Wyspiański ma nadzieję przerwać chocholi taniec - wieczne powtarzanie tych samych błędów.Podobnym przesłaniem kieruje się Moralność Pani Dulskiej, dramat dotykający stosunków rodzinnych. Moralność Pani Dulskiej to ewidentnie utwór tragikomiczny, który w krzywym zwierciadle przedstawia wszelkie negatywne aspekty życia mieszczańskiego. W czasach Gabrieli Zapolskiej wykształcił się bowiem pewien infantylny, niezwykle przekłamany model rodziny. Nazwany potem \"dulszczyzną\" polegał na powierzchownym kreowaniu wizerunku szczęśliwego ogniska domowego, gdzie wszyscy domownicy pozbawieni byli choćby cienia podejrzeń o złe prowadzenie. Tak zwane \"brudy\" prano bowiem w zaciszu domu, ukrywając i często nawet nie robiąc sobie z nich okazji do refleksji. Panowało przy tym okropne skąpstwo i wieczne spoglądanie na prowadzenie się innych.    Wszystkie te cechy sportretowała autorka w swojej Moralności Pani Dulskiej. Tytułowa bohaterka to osoba obłudna, robiąca wszystko na pokaz, byle tylko uchodzić na zewnątrz za moralną. Taka kreacja stanowi bez mała spojrzenie krytyczne, mające na celu ośmieszenie tak rozumianego mieszczańskiego modelu życia. Posiadał on bowiem na początku wiele cech pozytywnych, które dopiero z czasem przekształciły się w opisane powyżej wynaturzenia. Zapolska pragnęła poprzez swoją tragifarsę oczyścić z nich społeczeństwo, pełniła więc swoim dziełem funkcję edukacyjną.     \n\n\n   Przedstawione powyżej opracowania w swoim wydźwięku mogą wydawać się niezwykle pesymistyczne. Niemniej, autorom dzieł tutaj omawianych chodziło właśnie o krytyczne spojrzenie na przedstawione problemy. Dostrzegali oni mocny dysonans między wyidealizowanymi postawami a rzeczywistym obrazem ich wcielania w życie. Szczytne idee roszczące sobie prawo do układania świata zazwyczaj korodują właśnie od strony ludzkiej, ponieważ jesteśmy istotami niedoskonałymi i skażonymi przemijaniem.Bynajmniej jednak sądzić, że autorzy postawili sobie za cel zniechęcenie nas do nich. Wręcz przeciwnie, krytyczne spojrzenie na relacje międzyludzkie wyraża troskę o ich stan oraz przyszłość spajanego nimi społeczeństwa. Najbliższym przykładem będzie chyba napominanie przyjaciela przed popełnieniem głupstwa. To, że krytykujemy jego zachowanie stanowi przejaw naszej bliskiej relacji.     \n\n\n\n\n\n\n\n\n\n"
            },
            {
                "pytanie": "74. Jaką ocenę dziejów Polski zawiera utwór literacki? Omów zagadnienie na podstawie „Wesela” Stanisława Wyspiańskiego. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Adrianna Strużyńska.\n   Dramat Wyspiańskiego jest przekonującym obrazem polskiego społeczeństwa przełomu XIX i XX wieku, ale pojawiają się też liczne nawiązania do wydarzeń historycznych. Jednym z najważniejszych była rabacja galicyjska, która miała miejsce w 1846 roku, czyli ponad 50 lat przed wydarzeniami opisanymi w dramacie. Pamięć o tych czasach wciąż pozostawała jednak żywa, zarówno wśród chłopów, jak i inteligencji, chociaż zgromadzeni na weselu goście twierdzili, że zapomnieli już o dawnych krzywdach.Znajdował się wśród nich Dziad, który brał udział w tych krwawych wydarzeniach. Przypomniało mu o tym spotkanie z Upiorem - zakrwawionym duchem Jakuba Szeli, jednego z przywódców rabacji. Bunt chłopów przeciwko swoim panom sprowokowali Austriacy. Okłamali chłopów, że szlachta planuje zwrócić się przeciwko nim podczas powstania krakowskiego. Chłopi w bestialski sposób mordowali inteligencję i szlachtę, często posługując się po prostu piłami, o czym przypominają słowa Pana Młodego „Myśmy wszystko zapomnieli, mego dziadka piłą rżnęli…”. Chociaż inteligenci udawali, że zapomnieli o tamtych wydarzeniach prawda była inna. Jak powiedział Gospodarz: „To, co było, może przyjś”. Wspominanie rabacji galicyjskiej było dowodem, jak głęboko została zakorzeniona wzajemna niechęć między chłopami a szlachtą. Wernyhora przypomniał też podobne wydarzenie - bunt ukraińskich chłopów przeciwko szlachcie, który miał miejsce w 1768 roku.   W utworze pojawiają się też wspomnienia konfederacji targowickiej, spisku magnatów zawiązanego w 1792 roku przez polską magnaterię na życzenie carycy Katarzyny II. Polska szlachta zwróciła się przeciwko Konstytucji 3 maja oraz reformom uchwalonym przez Sejm Czteroletni, co oznaczało działanie na szkodę własnej ojczyzny. Wśród zdrajców znajdował się hetman wielki koronny Franciszek Ksawery Branicki, którego duch ukazał się Panu Młodemu. Wyspiański nawiązuje jednak również do czasów, kiedy Polska była potęgą. W bronowickiej chacie pojawia się widmo Rycerza - Zawiszy Czarnego, uczestnika bitwy pod Grunwaldem, który być może w decydującym momencie uratował królewski sztandar. Zawisza Czarny uczestniczył też w innych bitwach z Krzyżakami oraz Turkami i husytami. Jego przywołanie miało przypominać Polakom o czasach, kiedy ich przodkowie bez wahania ruszali do walki z uniesioną przyłbicą. Rodakom brakowało jednak dawnej odwagi - zbroja Rycerza okazała się pusta w środku, ponieważ Polacy stracili serce do walki, potrafili pięknie mówić o ojczyźnie, ale nie podejmowali konkretnego działania.     Z „Wesela” płyną przygnębiające wnioski na temat dziejów Polski. Rzeczpospolita, która dawniej była potęgą, upadła i nie mogła podnieść się od ponad stu lat. Autor nie skupił się jednak na nienawiści wobec zaborców, ale wytykaniu błędów swoim rodakom, którzy powinni mieć siłę, aby przeciwstawić się wrogowi. Niestety, inteligencja była zbyt słaba, aby przyjąć rolę przywódcy i poprowadzić naród do walki, a chłopi mieli fizyczną siłę, ale nie potrafili zorganizować się i wywołać powstania bez wsparcia elit. Konflikty, podziały i wzajemna niechęć między różnymi warstwami społecznymi sprawiały, zrywy narodowo-wyzwoleńcze zakończyły się niepowodzeniem i Polakom brakowało sił, aby ponownie próbować walczyć o niepodległość.Mickiewicz podchodził do dziejów Polski w bardziej wzniosły sposób, gloryfikując cierpienie Polaków. Wieszcz dopatrywał się w nim głębszego sensu, co wiązało się z jego koncepcją mesjanizmu polskiego. Był przekonany, że Polska musi poświęcić, aby w końcu się odrodzić, wraz z innymi uciśnionymi narodami. Już w przedmowie dramatu, Mickiewicz wspomniał, że los Polaków jest nieodłącznie związany z cierpieniem.     \n\nAutorką opracowania jest: Adrianna Strużyńska.\n   Wieszcz porównywał swoich rodaków do pierwszych chrześcijan, którzy również byli prześladowani. Skupiał się przede wszystkim na zbrodniczej działalności senatora Nowosilcowa, który decydował o zsyłkach uczniów i nauczycieli na Sybir oraz wtrącał młodych patriotów do więzień. Mickiewicz zadedykował swoje dzieło przyjaciołom ze stowarzyszeń filomatów i filaretów, którzy zostali wywiezieni z ojczyzny i musieli zapłacić wysoką cenę za swoją miłość do Polski. Wieszcz nawiązał tutaj do procesu towarzystwa filomatów i filaretów w Wilnie, na skutek którego doszło do masowych aresztowań, a dla wielu młodych patriotów - śmierci w więzieniu. Sam Mickiewicz doświadczył represji, ponieważ w latach 20. XIX wieku został umieszczony w celi w klasztorze bazylianów, w którym toczyła się akcja „Dziadów”, a następnie został skazany na zesłanie w głąb Rosji.Mickiewicz głównie skupił się jednak na ukazaniu obojętności elit. Najlepszym przykładem jest tutaj scena zatytułowana „Salon warszawski”. Generałowie, damy, urzędnicy i literacy usiedli przy stolikach, gdzie po francusku rozmawiali o balach i innych błahych sprawach. Nie interesował ich los ojczyzny, zależało im tylko na własnej wygodzie. Od razu widoczny był kontrast ze stojącymi przy drzwiach patriotami, którzy po polsku rozmawiali o ważnych sprawach narodowych. To szlachta doprowadziła do upadku Rzeczypospolitej i mimo upływu lat nic się nie zmieniło - elity wciąż ceniły sobie tylko wygodne, spokojne życie, chętnie korzystały z przywilejów, ale nie zamierzały przyjąć roli przywódcy, odpowiedzialnego za losy ojczyzny.   Zarówno w utworze Wyspiańskiego, jak i Mickiewicza, możemy znaleźć wnioski na temat przyczyn niewoli narodu polskiego. Obydwaj autorzy dopatrywali się winy głównie w postępowaniu szlachty i inteligencji, która nie pozostawała obojętna, w przeciwieństwie do nielicznych patriotów, cierpiących prześladowania.     \n\n\n\n\n\n\n\n\n\n"
            },
            {
                "pytanie": "75. Artysta jako bohater literacki. Omów zagadnienie na podstawie „Wesela” Stanisława Wyspiańskiego. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Adrianna Strużyńska.\n   W dramacie Wyspiańskiego nie brakuje bohaterów związanych ze sztuką, ponieważ na tytułowym weselu spotkali się przedstawiciele krakowskiej bohemy oraz małopolscy chłopi. Najważniejszym przedstawicielem artystów był jednak Poeta, inspirowany obecnym na zabawie weselnej Kazimierzem Przerwa-Tetmajerem. Był to przyrodni brat Gospodarza, czyli Włodzimierza Tetmajera, który poślubił chłopkę i osiedlił się we wsi Bronowice.Twórczość Kazimierza Przerwy-Tetmajera była przepełniona dekadentyzmem, co jest typowe dla epoki Młodej Polski. Nastroje schyłkowe związane z końcem wieku XIX sprawiły, że wielu inteligentów traciło wiarę w sens jakiegokolwiek działania. Przekonanie, że najważniejsze wartości przestają być istotne i świat zmierza ku zagładzie powodowało pesymizm i bierność.   Wielu artystów ulegało przeczuciu, że zbliża się katastrofa, której człowiek nie jest w stanie zapobiec. Poczucie bezsensu istnienia sprawiało, że poezja przestała inspirować do działania czy dodawać siły do walki o wolność ojczyzny. Poeci, w tym Kazimierz Przerwa-Tetmajer, dzielili się raczej zrezygnowaniem i przekonaniem, że człowiek może uciekać od cierpienia wyłącznie w proste przyjemności. W „Weselu” Wyspiański poddał swoich rodaków surowej ocenie, aby stworzyć obraz polskiego społeczeństwa przełomu XIX i XX wieku. Krytyka nie ominęła również Poety. Można zauważyć, że Wyspiański ukazał dekadentyzm w złym świetle. Nie zgadzał się z biernością i przekonaniem, że działanie jest pozbawione sensu. W ten niedosłowny sposób zarzucił Przerwie-Tetmajerowi, że zaraża rodaków pesymizmem i biernością, zamiast dodawać im siły, jak poeci epoki romantyzmu. Dekadentyzm jest ukazany w dramacie jako zbędne użalanie się nad sobą i bierność, która nie zasługuje na pochwałę.    Autor starał się zdiagnozować polskie społeczeństwo, które od ponad stu lat żyło pod zaborami. Swoją cegiełkę z pewnością dokładała do tej sytuacji słabość elit. Poeci powinni dbać, aby duch w narodzie polskim nigdy nie umarł, nawet jeśli młode pokolenie nie miało nawet prawa znać życia na wolności. Chłopi wyróżniali się siłą fizyczną, ale potrzebowali silnego przywódcy, którego brakowało. Inteligencja uważała się za następców szlachty, ale zawodziła, podobnie jak ich przodkowie, którzy doprowadzili do upadku Rzeczypospolitej.Opisany przez Wyspiańskiego Poeta był zagubiony. Miał ambitne plany - chciał napisać wielkie dzieło, ale nie potrafił wziąć się do pracy. Pogrążał się w melancholii, był zblazowany i znudzony życiem. Autor w symboliczny sposób ukazał to przez spotkanie z Rycerzem, inspirowanym Zawiszą Czarnym - bohaterem bitwy pod Grunwaldem. Był to wymarzony bohater wielkiego dzieła o stworzeniu, którego marzył Poeta. Okazało się jednak, że zbroja Rycerza jest pusta.    Doskonale ukazuje to sytuację, w której znaleźli się Polacy. Poeta potrafił pięknie mówić, planować stworzenie dzieła, które doda rodakom siły do walki. Brakowało mu jednak siły i determinacji, żeby zacząć działać. Pusta zbroja Rycerza symbolizuje naród, który nie ma już w sobie ducha walki. Przed wiekami Polacy potrafili walczyć za ojczyznę z podniesioną przyłbicą, tak jak Zawisza Czarny. Wiele się jednak zmieniło - Wyspiański ukazał w swoim dramacie słabość Polaków, a przede wszystkim - prowadzących ich elit.W „Weselu” ukazana została gorsza strona bycia artystą - nadmierna wrażliwość, poczucie niemocy oraz niemożność dorównania oczekiwaniom stawianym przez społeczeństwo i samego siebie. Zdecydowanie bardziej wzniosłe podejście do poezji i postaci poety możemy znaleźć w twórczości Horacego. Najlepszym przykładem jest tutaj oda „Wybudowałem pomnik”(„Exegi monumentum”).     \n\nAutorką opracowania jest: Adrianna Strużyńska.\n   Podmiot liryczny można tutaj utożsamiać z poetą. Oda jest podsumowaniem jego dotychczasowej twórczości oraz wyrazem dumy z dorobku artystycznego, który udało się przez lata stworzyć. Podmiot liryczny jest przekonany o własnej wielkości i nieprzemijającej sławie. Ma pewność, że nigdy całkowicie nie umrze, nie jest już tylko słabym śmiertelnikiem. Jego ciało oczywiście kiedyś będzie martwe, ale poeta zostawi po sobie swoje dzieła. Dopóki kolejne pokolenia będą je czytać - autor w pewnym sensie wciąż pozostanie żywy. Poetycka sława to pomnik trwalszy niż posąg wykonany z cennego kruszcu. Podmiot liryczny prosi więc, aby muza włożyła mu na głowę wieniec Apollina, czym jeszcze dosadniej pokazuje, że uważa się za wielkiego poetę.Motyw artysty pojawia się również w innej odzie Horacego „Do Apollina”. Podmiotem lirycznym prawdopodobnie jest tutaj sam autor. Zwraca się on do współczesnego sobie społeczeństwa, od którego znacznie się różni. Podmiot liryczny nie stawia na pierwszym miejscu dóbr materialnych, co często obserwuje w swoim otoczeniu. Oda ma kompozycję klamrową: zaczyna się i kończy zwrotem do Apollina, a pozostałą część utworu stanowią refleksje na temat współczesnego autorowi społeczeństwa.   Podmiot liryczny nie potrzebuje żadnych zbytków, wystarcza mu proste, skromne życie. Podkreśla też, jak ważną rolę w życiu człowieka pełni twórczość poetycka. Podmiot liryczny zdaje więc sobie sprawę, że poeta różni się od większości społeczeństwa, ponieważ żyje sztuką, a nie przyziemnymi sprawami. poeci kolejnych wieków często nie pozostawali jednak wierni tym wartościom.Antyczna wizja artysty i jego roli w społeczeństwie znacznie różni się od rzeczywistości przedstawionej przez Wyspiańskiego. Możemy tutaj zaobserwować dysonans między idealistycznym podejściem Horacego przekonanego o własnej wielkości, a słabością opisanego w „Weselu” Poety. Jest to najlepszy dowód, że posiadanie artystycznej wrażliwości nie czyni jeszcze człowieka potężnym. Poeci epoki młodej Polski nie dorastali antycznym ideałom dotyczącym wielkości poety.     \n\n\n\n\n\n\n\n\n\n"
            },
            {
                "pytanie": "76. Rola duchów, widm i zjaw w utworze literackim. Omów zagadnienie na podstawie „Wesela” Stanisława Wyspiańskiego. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Adrianna Strużyńska.\n   W drugim akcie dramatu Wyspiańskiego dochodzi do kilku spotkań bohaterów ze zjawami. Duchy, które im się ukazują przedstawiają to, co dzieje się w podświadomości postaci. Dzięki temu, czytelnik może lepiej zrozumieć bohaterów, poznać ich nie tylko z perspektywy tego, co pokazują światu, ale też tego, co woleliby ukryć. Postaci nie są więc jednowymiarowe, Wyspiański ukazał ich rozterki, wątpliwości i słabości, dlatego stworzył przekonujący wizerunek polskiego społeczeństwa przełomu XIX i XX wieku.Jedynym przypadkowym spotkaniem wydaje się zobaczenie Chochoła i Isi. Dziewczynka zobaczyła, że snop słomy ożył i pojawił się w weselnej chacie. Była to jednak tylko zapowiedź pojawienia się na miejscu kolejnych duchów. Marysi ukazało się Widmo jej dawnego ukochanego. Dziewczyna była zaręczona z zamożnym młodzieńcem z dobrej rodziny, co było dla niej szansą na opuszczenie rodzinnej wsi i lepsze życie. Niestety jej narzeczony zmarł, a Marysia poślubiła chłopa - Wojtka. Spotkanie z Widmem ukazuje więc tęsknotę za niespełnionymi marzeniami, która pozostała w sercu dziewczyny, chociaż z pozoru była szczęśliwa w małżeństwie.   Dziennikarz spotkał się ze Stańczykiem - nadwornym błaznem z czasów Jagiellonów. Jak zostało ukazane na obrazie Matejki, Stańczyk niejednokrotnie bardziej martwił się losami ojczyzny od rządzących. Dziennikarz powinien odgrywać podobną rolę w społeczeństwie - zwracać uwagę rodaków na ważne sprawy, niejednokrotnie posługując się ironią i wytykając błędy. Bohater pogrążył się jednak w marazmie, przestał wierzyć w sens swojego zawodu. Spotkanie ze Stańczykiem uświadomiło mu, że bierze udział w usypianiu społeczeństwa, pogrąża Polaków w bierności.Rycerz pojawił się w odpowiedzi na marzenia Poety, który chciał stworzyć wielkie dzieło. Artysta nie potrafił jednak zainspirować narodu do wielkich czynach, do jakiego był zdolny za czasów Zawiszy Czarnego. Okazało się, że zbroja Rycerza jest pusta, co symbolizowało brak odwagi Polaków, tkwiących od ponad stu lat pod zaborami.    Pan Młody spotkał się z Hetmanem, inspirowanym postacią hetmana Franciszka Ksawerego Branickiego - zdrajcy ojczyzny i uczestnika konfederacji targowickiej. Hetman jest symbolem zdrady, której jego zdaniem dopuścił się Pan Młody biorąc ślub z chłopką, chociaż sam wywodził się z miejskiej inteligencji. Ukazuje to wewnętrzne rozterki Pana Młodego, który w rzeczywistości nie był pewny, czy podjął dobrą decyzję.Dziadowi ukazał się Upiór - duch Jakuba Szeli, przywódcy rabacji galicyjskiej. Bohater dramatu brał udział w tych krwawych wydarzeniach, kiedy chłopi zwrócili się przeciwko swoim panom. Spotkanie z Upiorem przypomniało o odwiecznym konflikcie między chłopami a szlachtą.    Bardzo ważne było spotkanie Gospodarza z Wernyhorą. Mityczny lirnik kozacki pojawił się przed bronowicką chatą, aby powierzyć Gospodarzowi misję wywołania powstania. Chłopi i inteligencja mieli zjednoczyć się w walce za ojczyznę, aby w końcu skutecznie stawić opór zaborcom. Gospodarz pozornie doskonale nadawał się do tej roli, ponieważ pochodził z miasta, ale poślubił chłopkę i osiedlił się na wsi. Niestety okazał się jednak zbyt słaby i do powstania nie doszło. Spotkanie z Wernyhorą ukazało brak gotowości Polaków do walki. Spotkania ze zjawami ujawniły więc niemoc oraz hipokryzję bohaterów, którzy twierdzili, że ojczyzna jest dla nich bardzo ważna, ale nie szły za tym żadne czyny. W ten sposób Wyspiański starał się nakłonić Polaków do refleksji nad swoim postępowaniem.     \n\nAutorką opracowania jest: Adrianna Strużyńska.\n   Zjawy miały skłaniać do refleksji również w drugiej części mickiewiczowskich „Dziadów”. Lud jak co roku zgromadził się w kaplicy, aby wezwać dusze czyśćcowe i pomóc im trafić do nieba. Była to również okazja dla żyjących, aby poznać błędy umarłych i przemyśleć swoje postępowanie, dopóki jest jeszcze czas je zmienić. Na początku pojawiły się duchy lekkie, czyli Józio i Rózia. Dzieci za życia nie zdążyły zaznać goryczy, dlatego nie mogły trafić do nieba. Wystarczyły im więc ziarenka gorczycy, aby dostąpiły zbawienia.Duchem średnim była pasterka Zosia. Mimo swojej urody, nie wyszła za mąż, ponieważ odrzucała zaloty zakochanych w niej młodzieńców. Nie poznała ziemskiej miłości, dlatego nie mogła dostąpić zbawienia. Zmarła w młodym wieku i ponosiła konsekwencje swojej obojętności na uczucia innych - tkwiła zawieszona między ziemią a niebem. Młodzieńcy próbowali przyciągnąć ją do ziemi, ale bezskutecznie. Zosia musiała pokutować jeszcze przez dwa lata, zanim będzie mogła trafić do raju.   O północy Guślarz wezwał najcięższe duchy - ukazało się Widmo Złego Pana. Zjawa wyglądała przerażająco i nie mogła wejść do kaplicy. Za życia był to zamożny dziedzic, który nie miał serca dla mieszkańców wsi. Nie pomagał im w potrzebie, a za każde przewinienie bardzo surowo karał. Po śmierci cierpiał głód i pragnienie, był dręczony przez drapieżne ptactwo. Dla Widma droga do nieba była już zamknięta, Zły Pan chciał tylko trafić do piekła i przestać błąkać się po ziemi. Było to jednak niemożliwe, dopóki ktoś z dawnych poddanych go nie nakarmi, a ptactwo nie pozwalało Widmu się posilić. Zły Pan nigdy tak naprawdę nie był człowiekiem, dlatego po śmierci ludzie nie byli w stanie mu pomóc. Jego los to przestroga dla żyjących, aby nie pozostawali obojętni na los słabszych i biedniejszych.Spotkania ze zjawami to przestroga moralna - żyjący powinni uczyć się na błędach umarłych, aby nie zamykać sobie drogi do zbawienia. Pomagają też poznać prawdę na temat bohaterów, ponieważ ukazujące się duchy to w rzeczywistości skrywane obawy i pragnienia. Obecność postaci nadprzyrodzonych pozwala zaapelować do sumienia czytelnika oraz skłonić do zastanowienia się nad prawdziwymi intencjami naszego działania.     \n\n\n\n\n\n\n\n\n\n"
            },
            {
                "pytanie": "77. Symboliczny sens tańca. Omów zagadnienie na podstawie „Wesela” Stanisława Wyspiańskiego. W swojej odpowiedzi uwzględnij również wybrany kontekst.",
                "opracowanie": "\n\n   Jako sięgający czasów sprzed wynalezienia języka, taniec ma o wiele głębsze i symboliczne znaczenie. Potrafi bowiem oddać idee, których wypowiedzenie słowami zniekształciłoby pełnię odbioru. Tak odważna teza wymaga jednak precyzyjnego udowodnienia. Warto więc ukazać miejsca w literaturze, gdzie tanie był elementem symbolicznym i dzięki temu wyraził więcej, niż najbardziej precyzyjna definicja. W poniższej pracy wykorzystane zostaną do tego trzy przykłady, zaczerpnięte z Wesela Stanisława Wyspiańskiego, mickiewiczowskiego Pana Tadeusza i Tanga Sławomira Mrożka.Stanisław Wyspiański używa tańca jako symbolu w kulminacyjnej scenie swojego Wesela. Ponura wizja ludzi sennie krążących do rytmu skrzeczących dźwięków muzyki Chochoła była tak upiorna, że utrwalona została poprzez wyrażenie \"chocholego tańca\". Samo powstanie tego związku frazeologicznego jedynie na podstawie opisu sceny z dramatu ukazuje, jak bardzo sugestywna była to wizja. Chocholi taniec to hipnotyczny trans, senna wizja z najgorszych koszmarów. Zdaniem interpretatorów oznacza pogrążenie narodu w marazmie, zaprzepaszczenie szansy na niepodległość i ruch w takt entropicznych sił.   Zauważmy jednak, że każda próba oddania znaczenia tej sceny powoduje na swój sposób jej spłycenie, bądź rodzi potrzebę dopowiedzenia odkrytych na nowo znaczeń. Tymczasem Wyspiański posługuje się tu jedynie ruchem jako symbolem i dzięki temu sięga świata duchowego i płaszczyzny idei. Robi to o wiele dobitniej niż nawet najdłuższe zdania. Gdy mówimy \"chocholi taniec\" dokładnie wiemy, co to znaczy. Jest tak, dlatego że język dźwięku i gestu przekracza barierę języka. Lepiej tym samym oddaje upiorną prawdę.Pan Tadeusz również korzysta z symbolicznego znaczenia tańca, do przekazania wykraczającej poza możliwości językowe prawdy. Widać to dokładnie w scenie Poloneza, posiadającej piękny opis. Taniec ten stanowi element naszego dziedzictwa narodowego, do dzisiaj kultywowanego podczas Balów Maturalnych. Przyjmuje on kształt korowodu, układania się par w skomplikowane figury z utrzymaniem rytmicznego pochodu. Wiele przy tym zależy od pierwszej pary, która taniec ów prowadzi.    Tym samym Polonezowi można nadać rozliczną ilość znaczeń. W Panu Tadeuszu jest wyrazem przywiązania do tradycji, ale też mijania pewnej epoki. Zarazem jednak najlepszy tancerz dawnego wieku prowadzi młodszych za sobą, przekazując tradycję dalej. Ruch i jego kulturalna forma przekracza więc tutaj barierę fizyczną, pozwalając płynnie oddać ruch w przestrzeni wieczności, jakim jest spuścizna pokoleniowa. Symbolizuje czas oraz działanie narodu, jako ciągłości. Zarazem jednak sam jest działaniem w rytm narodowego dziedzictwa.Sławomir Mrożek również umieszcza taniec w senie kulminacyjnej swojej komedii. Jest to właśnie tytułowe tango - latynoski taniec o niezwykle gorącym, wręcz intymnym charakterze. Odznacza się on również potrzebą silnego prowadzenia partnerki przez partnera. Mrożek poprzez ten charakter ukazuje przenośnię prymitywnej tyranii opartej na kulcie siły. Oto Edek, brutal i prostak, w zakończeniu dramatu prowadzi w tym tańcu Eugeniusza. Wcześniej ten pierwszy zabija z pistoletu Artura, który chciał w rodzinie przywrócić jakiekolwiek zasady.     \n\n\n   Taniec tych dwóch, jego charakter oraz czas oddają złożoną relację władzy do społeczeństwa i samej rzeczywistości. Dopatrzyć się tu możemy kultu siły, upadku intelektualistów, rewolucjonistów zdominowanych przez dyktatorów, a nawet swoistego \"dance macabre\" wieńczącego upadek kultury na rzecz rządów silnej ręki. Mrożek nie serwuje nam jednak żadnej z tych interpretacji. Musiałby wtedy spłycić formę wyrazu, jaką jest tytułowe tango. Użycie tańca w charakterze symbolu pozwala poszerzyć znaczenie sceny, oddać jej nieuchwytny i ostateczny sens.Taniec to ruch, pierwotne przełamanie stałości niebytu. Używany był od niepamiętnych czasów jako element rytuałów, ekstatyczna modlitwa i forma sztuki. Do dzisiaj słynni tureccy derwisze wirują, by nawiązać kontakt ze swoim bogiem. Jako połączenie ruchu, rytmu oraz gestu, taniec zamyka w sobie poniekąd przenośnię całego życia. Dlatego tak doskonale nadaje się do symbolicznego oddawania idei. Nie spłyca ich bowiem, jak czynią to języki. Korzysta wszak do tego z pewnej wspólnej płaszczyzny, którą jest ludzka natura.     \n\n\n\n\n\n\n\n\n\n"
            },
            {
                "pytanie": "78. Symboliczne znaczenie przedmiotów w utworze literackim. Omów zagadnienie na podstawie „Wesela” Stanisława Wyspiańskiego. W swojej odpowiedzi uwzględnij również wybrany kontekst.",
                "opracowanie": "\n\nWeseleDziewczyna   W Weselu Stanisława Wyspiańskiego symbolizm stanowi podstawę wyrazu. Występujące tam parabole możemy podzielić na postacie, sceny i właśnie przedmioty. Do tych ostatnich należy np. chata bronowicka - miejsce akcji całego dramatu. Wypełniony bohaterami wiejski dom to w istocie Polska. Zrozumienie tego środka stylistycznego wymaga spojrzenia na całą fabułę dramatu i porównania go do samej idei kraju.W chacie bronowickiej na weselu spotkać możemy takie postaci jak Czepiec, Żyd, Poeta czy Pan Młody. Są to przedstawiciele różnych grup społecznych, zarazem też ludzie o odmiennych poglądach. Razem tworzą przekrój społeczeństwa w rozumieniu jego współczesnych i historycznych problemów. Zarazem jednak pojawiają się pośród nich postaci fantastyczne, które same w sobie stanowią symbole pewnych idei i problemów narodu. Chata to Polska, ponieważ spaja tych ludzi, stanowi wspólną przestrzeń, ale również jest przez swoich mieszkańców tworzona. Jako tak wykracza więc swoim przesłaniem poza tylko proste porównanie, jest próbą oddania idei domu jako miejsca duchowej wspólnoty oraz kraju jako takiego.   Innym takim symbolicznym przedmiotem w Weselu jest czapka z piórkiem. Najpiękniejsza część stroju krakusa, do dzisiaj budzi podziw. Jak pamiętamy z fabuły, była ona powodem zgubienia złotego rogu przez Jaśka. Chłopak postradał wiec nadzieje narodu na przebudzenie, dla pięknego nakrycia głowy, które było również typowym dla jego stanu społecznego wyrazem prestiżu. W najprostszy sposób rozumieć to możemy jako symbol próżności oraz prywatnych dążeń postawionych ponad dobro ogółu. Symbol ma jednak wyrażać idee, czyli sięgać również prawdy ducha o danym zjawisku. Czapka z piórkiem mówi na tym polu wiele o charakterze prywatnych dążeń - są one często jedynie próżną ozdobą, czymś na dłuższą metę niewiele wartym.Wcześniej wspomniany złoty róg to najgłębszy, zarazem najbardziej symboliczny przedmiot. Miał on swoim odgłosem zbudzić naród, dać mu sygnał do powstania z marazmu obecnej sytuacji. Róg to przy tym wezwanie do wojny, złoty zaś oznacza tutaj szlachetny. Jest więc on niejako ucieleśnieniem szlachetnej idei czynu. Jako taki stanowi więc przedmiot, w swoim znaczeniu to jednak idea bardziej duchowa.    Bolesław Leśmian również bazował w swoich wierszach na symbolizmie. Dobrym przykładem przedmiotu pełniącego funkcję symbolu jest wiersz Dziewczyna. Pojawia się tam motyw muru, stanowiącego przeszkodę dla dwunastu braci. Muszą go oni rozbić młotami, by uwolnić słyszaną dziewczynę. Jako symbol łatwo odczytujemy mur - to przeszkoda. Jest on wiec odzwierciedleniem wszystkiego, co stanowi problem do rozwiązania w otaczającym nas świecie. Rozumiejąc go w kontekście fabuły, jest to dosłownie przeszkoda przed spełnianiem marzeń.     \n\n\n   Jeżeli jednak zagłębimy się w sferę duchową tego środka stylistycznego, odkryjemy zupełnie nowe rejony poznania. Mur jest solidny, tak jak solidna jest rzeczywistość. Wysiłek włożony w jego skruszenie ostatecznie niszczy człowieka, który poświęca się dla gonitwy za mrzonką. Leśmian starał się więc uchwycić subtelną zależność między człowiekiem, rzeczywistością poznawalną i ideą - którą rozumieć możemy tutaj jako cień bytu. Ujawnia się tutaj cała potęga symbolu jako formy wyrazu. Omawiane zależnością są tak subtelne, że nie można o nich nawet precyzyjnie pisać. Jednak opisanie przez Leśmiana w wierszu owego muru od razu przekracza tę niemożność poprzez wieloznaczne, głębokie odniesienie.Symbol to potężna rzecz. Wiedzieli o tym nawet starożytni. Dlatego przywiązywali do nich ogromną wagę. Dzisiaj ludzie również rezonują ich znaczeniami, chociaż często nie mają o tym pojęcia. Przedmiot symboliczny stanowi tutaj szczególnie mocną formę wyrazu ze względu na swoje szerokie zastosowanie w społeczeństwie. Mając z nim styczność, wszyscy będziemy szybko pojmować ukryte za nim znaczenie. Poprzez nierozłączny aspekt duchowy życia, w mig pojmiemy też również niewyrażalne znaczenie - dzielić bowiem będziemy nośnik w postaci przedstawionego przedmiotu. Należy jednak pamiętać, że symbol zrozumiały jest jedynie w pewnej konwencji. Poza nią traci na znaczeniu, a wręcz zyskuje inne. Dlatego jest to właśnie forma wyrazu o wielkiej potędze, ale również skomplikowaniu użycia.     \n\n\n\n\n\n\n\n\n\n"
            }
        ]
    },
    {
        "tytul": "Stefan Żeromski, „Przedwiośnie”",
        "opracowania": [
            {
                "pytanie": "79. Jakie znaczenie ma tytuł dla odczytania sensu utworu? Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\n   Stefan Żeromski uczynił Przedwiośnie powieścią możliwą do odczytania na dwa sposoby. Na pierwszy plan wybija się rzecz jasna sprawa głównego bohatera - Cezarego Baryki. Młodzieniec urodzony w Baku dorasta pośród rzeczywistości jeszcze przed I wojną światową. Jako Polak nie zna zupełnie swojej prawdziwej ojczyzny, nie ma patriotycznych pobudek. Nie będąc w pełni ukształtowanym światopoglądowo wpada w wir straszliwych wydarzeń bolszewickiej rewolucji, a potem zmuszony jest odnaleźć się bez rodziców pośród świeżo odrodzonej II Rzeczpospolitej.Co ważniejsze, Baryka dorasta, musi zmierzyć się z pierwszymi kontaktami damsko-męskimi oraz ogólnym ukształtowaniem swojego spojrzenia na rzeczywistość. Cezarego obserwujemy podczas tej drogi, jednak ciągle jest to okres niepełnego rozwoju. Jakby bohater nie jest jeszcze dorosłym człowiekiem, a już na pewno nie dzieckiem. Dodatkowo ciągle boryka się z własnymi przekonaniami i konfrontuje je ze światem. Cezary jest wiec bohaterem jakby w okresie pośrednim życia - jego przedwiośniu. Okres ten bowiem oznacza dziwny, dosyć ponury czas między ustępującą zimą i wybujałą wiosną. Tak jak perypetie Cezarego, jest w istocie okresem zmian i kształtowania „nowego”.   Tutaj warto przejść do drugiej płaszczyzny znaczeniowej utworu, związanej z jej tłem historycznym. Obserwujemy bowiem Rzeczpospolitą dopiero co odrodzoną. Jest ona pełna złogów po dawnym zacofaniu, zniszczeń wojennych i pozostałości panowania zaborców. Naród dopiero zaczyna obierać swoją drogę, targają nim jednak wichry zmian - rewolucja bolszewicka szaleje u granic młodego państwa. Ono również jest więc w okresie swojego przedwiośnia. Podkreśla to dodatkowo wypowiedź Gajowca, który właśnie tak określa współczesną sobie sytuację kraju. Używa przy tym alegorii do prac polowych, które w tym okresie dopiero się rozpoczynają - tak jak on i jemu podobni dopiero biorą się za naprawę stanu państwa.Tytuł „Przedwiośnie” jest więc metaforą ukazanego w utworze problemu społecznego, politycznego i stanu duchowego bohatera. Pojmujemy szybko, że autor chce nam ukazać ten moment przemiany, entropii starego porządku i chaosu tuż przed ustanowieniem nowego. Dzieje się to dzięki prostemu nawiązaniu do ogólnie znanego zjawiska, jakim jest zmiana pór roku.    Nadanie przez Zygmunta Krasińskiego tytułu „Nie-boska komedia” dla swojego dramatu romantycznego ma już jednak troszeczkę głębszy sens. Autor nawiązuje tutaj bowiem do innego dzieła literackiego, odwołując się niejako do jego sensu i tym samym podkreślając czego antytezą będzie tak zatytułowany utwór. Krasiński ukazuje bowiem świat we władaniu piekła wstępującego na ziemię pod postacią rewolucji. Stary, przeżarty zgnilizną świat arystokracji umiera, a w jego miejsce nadchodzą krwawe hordy prowadzone przez Pankracego.Mierzący się z nim hrabia Henryk przekrada się nocą do obozu rewolucjonistów i tam na własne oczy dostrzega ogrom ich deprawacji. Jak potem ujmie to podczas rozmowy ze swoim adwersarzem, są te same odwieczne grzechy, ubrane w nowe szaty. Tutaj należy zwrócić uwagę na wygląd obozu rewolucjonistów. Jest on wyraźnie podzielony na „kręgi”, którego obozowicze reprezentują inne zbrodnie. Jest to więc jawne nawiązanie do Dantego, piekło na ziemi. Niemniej jednak wyjaśnienie tytułu przenika głębiej. Dramat Krasińskiego przedstawia bowiem antytezę tego, co opisał Dante. Średniowieczny mistrz w swoim wiekopomnym dziele nakreślił bowiem Boski porządek rzeczy wiecznych - począwszy od piekła, aż po niebo.     \n\n\n   „Boska komedia” stanowi opis będący również przestrogą i swoistym drogowskazem jak dojść do zbawienia. Tymczasem „Nie-boska komedia” to przedstawienie porządku bez Boga - ziemskiego piekła, które stworzył człowiek dla siebie samego. Tak więc tytuł sam w sobie pozwala zrozumieć sens utworu, jednak wymaga od czytelnika pewnego obycia z kulturą. Osoba pozbawiona znajomości dzieła Dantego nie będzie w stanie rozszyfrować zachodzącej tu zależności i przez to nie będzie mogła w pełni zrozumieć przekazu utworu. Bardzo łatwo może przez to uznać dramat za dzieło krytyczne wobec rewolucji jedynie na poziomie realnym.Zatytułowanie dzieła to niezwykle ważny element powstawania tekstu literackiego. Autorzy nie bez kozery przywiązują do tego aktu ogromną wagę. Niezależnie bowiem, czy podejdą do niej ironicznie, podejmą grę słów, czy zawrą ukrytą prawdę o swojej pracy, zawsze będzie to miało duże znaczenie dla odczytania jej sensu. Można z całą stanowczością powiedzieć, że tytuł jest równoważną częścią całego dzieła i jak najbardziej zalicza się do jego treści. Popełnienie błędu w tej trudnej sztuce może kosztować autora niezrozumienie jego przesłania, a nawet spowodować jego kompletne wypaczenie. Dlatego przy lekturze następnego tekstu literackiego, warto pochylić się nad jego tytułem. Bardzo prawdopodobne, że zmieni on zupełnie postrzeganie przez nas tego, co właśnie czytamy.     \n\n\n\n\n\n\n\n\n\n"
            },
            {
                "pytanie": "80. Wojna i rewolucja jako źródła skrajnych doświadczeń człowieka. Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\n   Nie należy ukrywać, że to skrajne doświadczenia, niszczące człowieka od wewnątrz równie mocno co zewnętrznie. Polacy wielokrotnie doświadczyli takich skrajnych doświadczeń, co zostawiło swoje piętno w literaturze. Warto więc przeanalizować jak wojna i rewolucja wpływają na człowieka właśnie poprzez przykłady dzieł pisanych. Poniższa praca pochyli się nad Przedwiośniem Stefana Żeromskiego oraz Nie-Boską komedią Zygmunta Krasińskiego jako zapisami konfrontacji człowieka z wyżej wspomnianymi żywiołami.Cezary Baryka może być nazwany bez większego zażenowania przykładem leninowskiego \"pożytecznego idioty\". Wywodzący się z klasy burżuazyjnej młody człowiek zafascynował się ideologią nawołującą do zniszczenia ludzi jego pokroju w sposób biologiczny. Można mniemać, że początek tego zapatrzenia bierze się z braku ojcowskiego autorytetu podczas ostatnich lat pobytu chłopaka w Baku, czy też jego zbytniego rozpieszczenia. Istotne jest jednak przynależenie przez Barykę do grona ideologicznych rewolucjonistów, a to z powodu dalszych wydarzeń.   Jak wiadomo, chłopak początkowo tak bardzo daje się porwać rewolucji, że nie tylko dokucza matce, ale nawet pozbawia ich oboje zabezpieczenia finansowego. Mimo iż ostatecznie reflektuje się i zaczyna wspomagać rodzicielkę, nie jest w stanie uratować jej z krwawych szponów rewolucji. Cezary pozostaje sam, a powodem tego staje się ideologia, za którą ślepo podążał. Doświadczenie samotności wywołanej częściowo własnymi rękoma będzie już na zawsze piętnem dla tego człowieka. Rewolucja, która miała dać ludziom wolność, pozostawia go bezpańskim obdartusem, któremu w oczy zagląda wręcz widmo szaleństwa.Z każdym przewrotem przychodzi śmierć oraz zniszczenie. Walki między Ormianami i Tatarami doprowadzają do straszliwego cierpienia ludności w Baku. Koleje losu rzucają wtedy Baryką w kierunku pracy przy zwłokach zalegających miasto. Widać tutaj jakim szokiem musi być dla niego ogrom tak niezawinionego cierpienia, dodatkowo powiązany z wyznawaną przez niego ideologią. Znajduje to odbicie w słowach skierowanych do trupa młodej Ormianki, stanowiących również odbicie przejrzenia prawdy o bolszewizmie.    Skrajne doświadczenie prawdziwego oblicza wojny i zła komunizmu leczy młodego człowieka z jego naiwności. Stanowi bolesną lekcję, kształtującą osobowość niczym śmierć matki. To właśnie tutaj główny bohater uczy się, że droga do poprawy egzystencji najuboższych mas nie może prowadzić przez tępy, brutalny reżim \"proletariatu\". Chory nie może się bowiem sam uleczyć a jedynie pogorszyć sytuację. Chociaż Cezary na zawsze pozostanie wierny swojej wrażliwości na niedolę ludzką, nigdy już nie będzie spoglądał na rewolucję przez pryzmat młodzieńczych lat. To, jak zmieni go doświadczenie z Baku, w pełni pokaże się podczas rozmowy z polskimi komunistami. Tak więc przeżycia wojny i rewolucji ukształtują go swoim dramatyzmem, stworzą dojrzałego bojownika o sprawiedliwość, podążającego własną ścieżką.Nie-Boska komedia Krasińskiego stanowi romantyczną krytykę rewolucji z perspektywy szlacheckiej, okraszoną krytycznym spojrzeniem na stan moralny klas wyższych. Tutaj również mamy do czynienia z obrazem rewolucji i towarzyszącej jej wojny. Treść dramatu dotycząca szturmy zrewoltowanych nizin na ostatni bastion pod wodzą hrabiego Henryka ukazuje również konfrontację dwóch poglądów na świat. Przychodzi mu zmierzyć się na słowa z wodzem rewolty, Pankracym.    Sytuacja ta zmusza obu do wytężonego sprawdzenia swoich podejść do rzeczywistości. Henryk broni swojego zdania, jakoby rewolucja była jedynie próbą zrzucenia jarzma cywilizacji i moralności, Pankracy zaś ukazuje ją jako próbę stworzenia społeczeństwa bardziej pluralistycznego. Straszliwe oblicze tego konfliktu powoduje jednak potrzebę zrewidowania swoich poglądów przez obie strony.     \n\n\n   Taki rodzaj dysonansu poznawczego sam w sobie jest skrajnym doświadczeniem, tutaj łączy się jeszcze z potwornymi obrazami zbrodni. Przedstawiciel arystokracji przebywa dantejską drogę przez obóz rewolucjonistów, doświadczając prawdziwego oblicza ich wystąpienia. Ukazani są oni jako mieszkańcy swoistego piekła, gotowi zrobić wszystko bez poszanowania dla tradycji i dobra. Świat przed oczyma Henryka zdaje się kończyć, wraz z jego śmiercią w niepamięć odchodzi pewna epoka. Rzeczywistość zdaje się rozprężać, na oczach widza rwą się wszelkie zależności międzyludzkie feudalnego porządku, ale również samo społeczeństwo.Oblężenie oraz sama walka \"o duszę\" z Pankracym stanowi dramatyczne doświadczenie dla człowieka, który doskonale zdaje sobie sprawę z bycia obrońcą przegranej sprawy. Paradoksalnie koniec utworu ukazuje jednak dramat samego wodza rewolucji, człowieka, który ostatecznie przegrywa z Opatrznością i słabościami swoich \"towarzyszy\".   Rewolucja i wojna to dramat tysięcy ludzi, często bezimiennych ofiar tych wydarzeń. Śmierć oraz strata nie są jednak najgorszymi ze wszystkich wynoszonych z nich doświadczeń. Najbardziej zdaje się dotykać człowieka fakt zniszczenia jego paradygmatu postrzegania społeczności. Rewolucja jest bowiem formą wojny domowej, gdy sąsiad staje często przeciwko sąsiadowi. Ludzie jako istoty społeczne, cierpią, kiedy ich grupa zaczyna przeżywać kryzys. Budynki da się bowiem odbudować a majątki odzyskać, jednak trauma nieufności pozostaje na długo. Doświadczenie takie kształtować więc będzie charaktery tych, którzy je przetrwali. Przez to wpłynie też na wygląd świata po rewolucji czy wojnie.     \n\n\n\n\n\n\n\n\n\n"
            },
            {
                "pytanie": "81. Różne wizje odbudowy Polski po odzyskaniu niepodległości. Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\n   Tytuł nadany przez „sumienie narodu Polskiego” swojemu dziełu nie jest przypadkowy. Należy on do kategorii tak zwanych tytułów znaczących, czyli kierujących czytelnika ku lepszemu zrozumieniu utworu. Słowo przedwiośnie oznacza porę roku, znajdującą się na styku zimy i wiosny. Jest ona niewyraźna, obfitująca w nieprzyjemne zjawiska pogodowe. Kojarzy się z błotem spowodowanym roztopami, ostatnimi złogami śniegu na poboczach dróg. Zarazem jednak stanowi moment przejściowy między martwicą zimy oraz rodzącym się nowym życiem wiosny. Tak samo możemy określić zarówno bohatera powieści Żeromskiego, jak i ukazaną przez niego sytuację Rzeczpospolitej. Złogi po zaborcach koegzystują tutaj z nowymi koncepcjami na przyszłość, a niepodległość jest zagrożona przez rewolucję.Przedwiośnie Polski to u Żeromskiego czas fermentu, starego i nowego, poszukiwań oraz zagrożeń. Tak właśnie określić możemy koncepcje, jakie na przyszłość mają bohaterowie powieści. Pisarz przedstawia trzy główne, wobec których Cezary Baryka musi się ustosunkować. Pierwszą jest rzecz jasna wizja wyidealizowana, odziedziczona po romantykach. Wyjawia ją Baryce własny ojciec, Seweryn. Jego opowieść o szklanych domach nie jest bowiem tylko naiwną próbą przekonania syna do powrotu na łono nieznanej ojczyzny. Stoi za nią o wiele starsza wizja Polski, którą Seweryn dzieli z Mickiewiczem. Dla niego ojczyzna jest ideą, wyśnioną, ale nieokreśloną krainą szczęśliwości. Ludzie noszący w sercu ideały romantyczne idealizowali przyszłość po odzyskaniu niepodległości, nie mieli jednak pomysłu na jej zbudowanie. Dla nich wystarczyło jedynie dotrwać do suwerennej Polski — krainy sprawiedliwości społecznej i powszechnego szczęścia.   Jak przekonał się szybko Cezary Baryka, idee romantyków pozwalały przetrwać narodowi, nie dały mu jednak nic poza nadzieją. Tymczasem Polska była w istocie państwem na skraju upadku. Odziedziczone po rozbiorach oraz Wielkiej Wojnie zacofanie głośno wołało z każdego zakątka kraju. Młody Baryka widział to na własne oczy zaraz po przybyciu do kraju przodków. Wszechogarniająca bieda, brak perspektyw i kurne chaty były codziennością Polaków.W Chłodku Cezary zobaczył, że nadal żywe pozostawały iście pańszczyźniane stosunki między elitami oraz nizinami społecznymi. Taki obraz sytuacji prowokował zwolenników rewolucji, skrajnych socjalistów i komunistów. Podnosili oni postulaty sprawiedliwości społecznej oraz władzy w rękach ludu. Podczas rozmowy z młodymi komunistami, których przedstawicielem był między innymi Antoni Lulek, Cezary udowodnił nierealność ich poglądów. W istocie nie różniły się one wielce od podejścia romantyków, upatrywały jedynie rozwiązania wszelkich problemów we wrogiej Polsce rewolucji. Chęć naprawy rzeczywistości prowadziła więc u komunistów do zaprzepaszczenia niepodległości państwa. Ich wizja wyrastała więc na swoistą autodestrukcję narodu w imię niesprecyzowanych mrzonek ideologicznych.    Wizją diametralnie różną od poprzednich, zakorzenioną w pragmatycznym realizmie, był ewolucjonizm Szymona Gajowca. Ten wybitny działacz polityczny reprezentował chęć stopniowej zmiany Rzeczpospolitej, zajmowania się kolejno każdym istniejącym problemem ojczyzny. Ze wszystkich przedstawionych idei ta wydaje się najrozsądniejsza i najbliższa realizacji. Niestety, miała też swoje wady. Wyłożył je Gajowcowi sam Baryka, zawsze wrażliwy na ludzką krzywdę. Reformy proponowane przez urzędnika byłyby bardzo powoli wprowadzane, tymczasem wiele problemów wymagało natychmiastowej reakcji. Tym samym Cezary udowodnił, że również ta wizja nie jest idealna.     \n\n\n   Aleksander Kamiński w „Kamieniach na szaniec” również ujął wizję przyszłej Polski, snutą przez bohaterów jego książki. Wychowani na ideałach sanacyjnych Zośka, Alek i Rudy mieli wysoką wrażliwość na potrzeby społeczeństwa. Dostrzegali potrzebę zmiany, budowy sprawiedliwej ojczyzny przyszłości. Realizować to chcieli poprzez pracę nad sobą, naukę oraz poświęcenie dla ogółu. Reprezentowali połączenie polskiego romantyzmu oraz myśli solidarnościowej, obecnej od dawna w środowiskach sanacyjnych. Rzecz jasna, podobnie jak ich poprzednicy u Żeromskiego, oni również bardzo mocno teoretyzowali. Nie można ich jednak nazwać naiwnymi. Zmiany doszukiwali się w poświęceniu oraz pracy nad sobą, nie zaś narzucaniu komukolwiek swoich idei. Czyni ich to większymi realistami od romantyków, a zarazem większymi idealistami od realistów.Polska to nazwa państwa i kraju, ale również pewnej idei. Niesprecyzowanej, będącej dla każdego Polaka czymś innym. W istocie, parafrazując cesarza Marka Aureliusza, Rzeczpospolita jest snem. Wszyscy kłócimy się jego rzeczywistą formę, jednak wszyscy urzeczywistniamy nim swoje najlepsze cechy. Bardzo prawdopodobne, że nigdy nie znajdziemy płaszczyzny porozumienia, a wojna polsko-polska będzie jedyną pewną przyszłością. Zarazem jednak sytuacja ta pokazuje, że Polska jest ideą prawdziwie żyjącą w naszych serca. Idei zaś nie można zniszczyć. Rzeczpospolita będzie więc istnieć mimo wszystko. Przynajmniej do momentu, kiedy żyje chociaż jeden Polak.     \n\n\n\n\n\n\n\n\n\n"
            },
            {
                "pytanie": "82. Problem dorastania i społecznej inicjacji bohatera. Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\nPrzedwiośnieKordiana   Cezary Baryka to bohater dynamiczny. Podczas całej akcji Przedwiośnia Żeromskiego czytelnik towarzyszy mu w procesie stopniowej przemiany-dorastania na płaszczyźnie osobistej i społecznej. Oddaje to trzyczęściowa konstrukcja utworu, w której obserwujemy kolejne etapy życia Baryki. Początkowo jest on synem, dzieckiem swojej matki. Młodzieniec łatwo daje się zwieść rewolucyjnej propagandzie, która paskudnie wykorzystuje jego samolubne cechy charakteru.Działania Baryki doskonale ukazują pierwszy etap ludzkiego rozwoju. Człowiek jest wtedy najbardziej przywiązany do matki, zależy od niej jak Czarek. Bohater nie docenia jednak starań kobiety, sądząc, iż lepiej rozumie obecne czasy. Ta wrodzona samolubność (stanowiąca etap rozwoju każdego dziecka) kosztuje Jadwigę życie. To, co dzieje się potem to pierwszy szok poznawczy, symboliczne skonfrontowanie niewinności dziecka oraz okrucieństwa rzeczywistości. Tutaj przybiera to postać poznania prawdziwego oblicza rewolucji, stania się ofiarą niegdyś opiewanego czerwonego terroru. Powrót ojca kończy tutaj również ten matczyny okres dojrzewania, wprowadza chłopca głębiej w świat podróżą ku ojczyźnie i \"szklanym domom\" - poszukiwaniu czystego ideału.   Drugi okres dojrzewania Baryki i zarazem kolejna część Przedwiośnia to okres kochanka. Młody męski organizm ulega wtedy swoim instynktom, wewnętrznym emocjom. Nie bez powodu znajdują się tutaj zarazem wydarzenia wojny polsko-bolszewickiej (każdy młody mężczyzna pragnie bohaterskiej przygody, epickiego wydarzenia pokroju wojny lub podróży), ale również dojrzewanie stosunków damsko-męskich. Cezary nadal jest jednak niedojrzałym, brutalnie nastawionym na siebie samego człowiekiem. Krzywdzi przez to dwie zakochane w nim dziewczyny, sam jednak zostaje wykorzystany przez kobietę dojrzalszą i jeszcze bardziej cyniczną niż on sam. To również ważny element dorastania-stosunki z płcią przeciwną stanowią jeden z kroków socjalizacji.Cezary już wcześniej skonfrontował ideały z rzeczywistością, widząc prawdę o Polsce miast opowieści ojca. Tutaj jednak ma możliwość bliżej poznać problemy swojej społeczności. Żeromski wskazuje tutaj na nierówności społeczne oraz problemy strukturalne państwa, które w jego mniemaniu mogły stanowić problem dla samej niepodległości. Baryka zaś uczy się na ich przykładzie, że nie jest samotną wyspą na oceanie życia-stanowi element większej, potrzebującej gruntownej pomocy całości.    Ostatnia część Przedwiośnia to Cezary jako świadomy potrzeby zmian człowiek. Ostatnia scena utworu, bardzo kontrowersyjna i trudna do interpretacji, ukazuje jednostkę autonomiczną, biorącą za siebie odpowiedzialność. Uczestnictwo w pochodzie oraz wcześniejsza rozmowa z Gajowcem ukazują zaś zajęcie miejsca w społeczności - próbę zrozumienia jej problemów. Nie można co prawda powiedzieć czy słuszne są postulaty Baryki, czy starego urzędnika. Daje się jednak dostrzec świadome podążanie za tym, co Cezary uważa za słuszne, za dobrem społeczeństwa. Poprzednie części, niczym dorastanie, kierowały do tego momentu. Świadomości i odpowiedzialności osobistej.Podobną drogę zaobserwować możemy u tytułowego bohatera utworu Kordian Juliusza Słowackiego. Jest to zarazem swoiste przekazanie ścieżki ku oświeceniu-idei, którą Słowacki bardzo się fascynował. Młodzieniec rozpoczyna swoją (dosłowną) podróż poprzez zapadnięcie na \"chorobę epoki\", z której wyzbywa się powoli wraz z kolejnymi etapami wędrówki. Stanowią one zarazem stopnie uzyskiwania świadomości i światopoglądu bohatera-esencji dorastania.     \n\n\n   Momentem kulminacyjnym przemiany staje się monolog na górze Mont Blanc, gdzie romantyk przemienia się w bojownika o wolność. To przejście jest esencjonalne dla zrozumienia dorastania. Polega ono na świadomości siebie oraz świata, która ostatecznie pozwala na głęboką odpowiedzialność dziejową. To drugie napędza pracę społeczną-w wypadku Kordiana rozumianą jako zabicie Cara. Z pewnością możemy polemizować nad konkluzją bohatera co do jego dojrzałej roli historycznej, nie można jednak odmówić mu pełnej świadomości czynu. To zaś stanowi dowód jego dojrzałości, zarówno emocjonalnej, jak również duchowej i społecznej.Dorastanie to proces ciągłej zmiany. Często bywa ona rewolucyjna lub przynajmniej takie przybiera pozory. Zazwyczaj jednak stanowi żmudny proces, przejawiający się kolejnymi etapami zdobywania świadomości społecznej i indywidualnej. Jednostka dorosła to wszak osoba świadoma zarówno siebie, jak i otaczającego świata. Dzięki temu może ona podjąć odpowiedzialność za siebie oraz innych. Tak przynajmniej rozumiany jest ten proces wśród tzw. cywilizacji łacińskiej-zbudowanej wokół pojęcia zbiorowości indywidualnych jednostek żyjących w komitywie.   Od razu jednak można zauważyć, że proces ten domyka się tylko częściowa, osoba dorastająca kształtuje swoją osobowość, ale jej elementy wiecznie podlegają rewizji. Być może daleko temu do pewnych koncepcji sformowanych dawno temu przez Buddę, jednak czy Cezary Baryka i Kordian ostatecznie zakończyli swą podróż ku dorosłości wraz z ostatnimi liniami teksu? Z pewnością nie choć na pewno mieli ukształtowane poglądy. Oba utwory kończą się jednak gorzką rewizją światopoglądów, równie tragiczną co odważną. To, że bohaterowie byli jednak zdolni podjąć ryzyko walki o nie oraz wzięcia odpowiedzialności za ewentualne konsekwencje czyni ich dorosłymi. Uzyskują dzięki temu również dorosłość obywatelską. Najlepsze społeczeństwo tworzyć mogą bowiem jedynie odpowiedzialne i świadome jednostki. Inne zbiorowości mogą być jedynie wielkimi przedszkolami-rozpadającymi się na grupki wzajemnej adoracji przy pierwszym większym problemie.     \n\n\n\n\n\n\n\n\n\n"
            },
            {
                "pytanie": "83. Literacki wizerunek matki. Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\nPrzedwiośniaTanga   Jadwiga Baryka z domu Dąbrowska to matka głównego bohatera powieści Przedwiośnie. Kobieta ta początkowo nie wyróżniała się niczym szczególnym wobec osób w jej wieku. Czterdziestoletnia mężatka musiała zrezygnować z młodzieńczej miłości na rzecz woli rodziców. Wyjechała za ojcem Cezarego do Baku, tęskniąc za ojczyzną przez całe życie. Wbrew pozorom stanowi oni jednak udane małżeństwo, miłość bowiem przyszła wraz z czasem.Żeromski maluje przed czytelnikiem postać kobiety wycofanej, stojącej raczej w cieniu swojego męża. Określa ją wręcz mianem przeciętnej, co nie stanowi wszak obelgi, niemniej buduje pewien odbiór Jadwigi. Ta zwyczajność pozwala jednak doskonale zrozumieć przez jej pryzmat, jak wielka jest miłość matki do dziecka. Jadwiga kochała bowiem swojego syna nade wszystko. Gdy ojciec odszedł na front, wszelkie wysiłki dla przetrwania obojga spadły właśnie na kobietę.   Zdobywanie jedzenia w ogałacanym przez bolszewików mieście, sprzątanie i pranie dla zaangażowanego w rewolucję jedynaka nie były jednak wszystkim. Cezary potrafił być bowiem dla swojej rodzicielki utrapieniem, nie tylko ze względu na całkowite rozpasanie i fanatyczne zapatrzenie w rewolucję. Opryskliwe odzywki oraz traktowanie jak służącą stanowiły gorzką odpłatę za miłość. Jadwiga jednak kochała syna mimo to. Ciężar tej sytuacji powoli ją niszczył, pozbawiał sił życiowych. Opis zgarbionego ciała, powolnej utraty wzroku i ogólnej sprawności jest tutaj miarą bezgranicznej miłości matczynej, emanacją jej potęgi.Do samego końca Jadwiga nie opuściła swojego dziecka. Z czasem to czyste uczucie zaczyna zmieniać samego Cezarego. Chociaż dumny i nieskory do potępienia samego siebie, postanawia ulżyć matce. Wszystko to przychodzi jednak zbyt późno. W wyniku splotu niekorzystnych wydarzeń Jadwiga zostaje pobita przez krasnoarmiejców i zabrana na roboty przymusowe. Tam ginie, osieracając jedynego syna. W połączeniu z opisywaną wyżej przeciętnością tworzy to z tej kobiety wcielenie archetypu \"matki Polki\" - uosobienia poświęcenia kobiety polskiej dla swoich dzieci.    Zupełnie inaczej podchodzi do problemu matek Sławomir Mrożek. Jego Tango samo w sobie stanowi wszak świat \"postawiony na głowie\", grę ze stereotypem stereotypu. Mowa tu będzie rzecz jasna o pani Eleonorze, matce Artura i żonie Stomila.Kobieta w apogeum wieku średniego, nadal jednak zachowywała wszelkie atrybuty dojrzałego piękna. Przedstawicielka pokolenia buntowników została zauroczona przez swojego męża całkowitym poświęceniem ideałowi rozmontowania konwenansu. Ostatecznie jednak podświadomie zapragnęła stereotypowej zazdrości o własną osobę, do czego chciała doprowadzić romansem z Edkiem. Jak więc widać ta kobieta wyzwolona całkowi odbiega od stereotypu \"matki Polki\". Jej stosunki z synem, bo przecież matkę definiuje posiadanie potomstwa, określić możemy jako niejednoznaczne.    Niezwykle irytuje ją plan Artura wobec rodziny, zarazem jednak nie poświęca dziecku wiele uwagi. Można zaryzykować stwierdzenie, że całkowicie go nie zna. Widzi jego przyszłość jako dolę artysty, chociaż on roi sobie rolę lekarza. Nie pamięta nawet daty jego narodzin, przy których przecież grała znaczącą rolę. Po śmierci Artura niewiele się przejęła, co chyba szokuje najbardziej.     \n\n\n   Jest więc Eleonora przykładem matki słabo zainteresowanej swoją rolą. Daleko jej do bycia wyrodną, niemniej ewidentnie zaniedbał wiele w stosunku do syna. Podświadomie przyjmujemy to jako swego rodzaju patologię zachowania. Eleonora bowiem to ofiara idei \"wyzwolenia\". Przyłożyła rękę do zniszczenia tradycyjnych ról żony oraz matki, jednak nagle okazało się, że nie ma więc kim zostać. Stanowi więc niepełną matkę, żonę, o którą się nie walczy i kobietę sprowadzoną do roli kochanki. Mrożek, chociaż nie daje tu przykładu kontrastu między Eleonorą a inną matką, ukazuje tutaj tym samym jak matką nie być. Literacki wizerunek przyjmuje więc formę antytezy, jest zdecydowanie negatywny.Matka to miano kojarzące się pozytywnie. Sama wymowa jakoby budzi w umyśle falę ciepła, bezpieczeństwa i poczucie troski. Wynika to niejako z naturalnej roli, jaką jest matka. To od niej w największym stopniu zależy przetrwanie oraz odchowanie potomstwa. Patrząc na to pod kątem atawizmu, na barkach matek spoczywa odpowiedzialność za przetrwanie gatunku. Nie może wiec dziwić, że charakteryzują je cechy pozytywne, takie jak bezgraniczna miłość oraz poświęcenie.   Zarazem jednak literatura przytacza obrazy kobiet mało zainteresowanych latoroślami, często wręcz wyrodnych. Mimochodem jednak czyni to w formie ukazania, czym matka nie jest. Interesujące spostrzeżenie stanowi fakt, że kobiety mającej dzieci zazwyczaj taką nie tworzy jakiś wewnętrzny impuls. Zbyt pobłażliwe byłoby mówienie o \"złych matkach\" jako o ofiarach, ale należy zawsze dostrzegać te negatywne bodźce. W wypadku Eleonory jest to dla przykładu rozkład społecznych norm i obyczajów, częściowo określanych przecież przez wrodzone cechy obu płci. Można więc zakończyć powyższą pracę ogólną konkluzją, że słowo \"matka\" brzmi dumnie. Stanowi bowiem werbalne ucieleśnienie troski, opieki oraz miłości. Bez nich nie byłoby nas, całej ludzkości. Szanujmy wiec matki, zasłużyły sobie na to w całej rozciągłości dziejów.     \n\n\n\n\n\n\n\n\n\n"
            }
        ]
    },
    {
        "tytul": "Tadeusz Borowski, „Proszę państwa do gazu”",
        "opracowania": [
            {
                "pytanie": "84. Hierarchia wartości w sytuacjach granicznych. Omów zagadnienie na podstawie opowiadania „Proszę państwa do gazu” Tadeusza Borowskiego. W swojej odpowiedzi uwzględnij również wybrany kontekst.",
                "opracowanie": "\n\n   Człowiek stający wobec trudnego wyboru instynktownie będzie podejmował starania o przedłużenie własnego życia. Jeżeli jednak uda mu się przezwyciężyć ten odruch, chociaż w niewielkim stopniu, uratuje swoje człowieczeństwo. Każda teza potrzebuje jednak argumentów. Sprawa tak ważna, jak sama natura ludzka wymagać zaś będzie zaczerpnięcia z samego \"jądra ciemności\" skrajnych sytuacji. Poniższa praca zawierać więc będzie przykłady zaczerpnięte z Proszę państwa do gazu Tadeusza Borowskiego, Innego świata Gustawa Herlinga-Grudzińskiego i Zdążyć przed Panem Bogiem Hanny Krall.Proszę państwa do gazu to opowiadanie Tadeusza Borowskiego ze zbioru \"Pożegnanie z Marią\". Chociaż autora nie można do końca identyfikować z głównym bohaterem, historia ta posiada opisuje prawdziwy obraz życia w obozie koncentracyjnym, Borowski bowiem przetrwał tam prawie dwa lata.   To konkretne opowiadanie dzieje się podczas wyładunku nowych więźniów na rampie kolejowej. Stłoczeni w bydlęcych wagonach umierają od braku wody, powietrza i gorąca. Część z nich nie dotrwała nawet do miejsca swojego przeznaczenia, inni od razu po wyładowaniu zostają przeznaczeni do komór gazowych. Główny bohater obserwuje to z perspektywy członka Kanady - uprzywilejowanego komando porządkowego, pomagającego w rozładunku. W zamian za swoją pracę mogą oni zabrać część dobytku ofiar oraz jedzenie.Autor relacjonuje horror nowego transportu i zachowanie ludzi. Aby ratować własne życie, są oni zdolni do największego upodlenia. Jedna z matek porzuca własne dziecko, pary takie od razu typowano do zagazowania. Sama Kanada również reagowała podobnie. Tadek zadaje sobie w pewnym momencie pytanie o swoje pobudki. Czuje bowiem nienawiść do nowych więźniów, zamiast im współczuć. Henri, bardziej doświadczony członek komanda, tłumaczy to instynktowną reakcją na stres i pracę.    Więźniowie unikali wysiłku, ten bowiem kosztował ich życie. Transport trzeba było jednak oporządzić, tak więc umysł Tadka rekompensował sobie stres nienawiścią do najsłabszej części \"systemu\", ofiar. Te przykłady pokazują, jak skrajna sytuacja działa na ludzki system wartości. Aby przeżyć, człowiek czasami porzuca jakiekolwiek moralne wartości, często zaś przesuwa ich ciężar ku bardziej biologicznym. Całkowite ich wyzbycie się powoduje jednak utratę człowieczeństwa. Dlatego Tadeusz pyta o to \"czy my jesteśmy ludzie dobrzy\". Czuje bowiem że ceną za zdobycie jedzenia i lepszego ubrania jest jakaś część tego, co może w sobie nazywać człowiekiem.Gustaw Herling-Grudziński przeżył zmagania z rzeczywistością radzieckich łagrów. To traumatyczne przeżycie zawiera Inny świat. Autor opisuje w niej proces powolnego wyzbywania się wszelkich wartości cywilizowanego świata na rzecz obozowej moralności, bardziej przystającej do zamkniętego systemu łagru. Człowiek tam osadzony maksymalizował szanse przetrwania, przesuwając wrażliwość etyczną coraz bardziej w kierunku atawistycznych odruchów. Ginęły więc powoli współczucie dla innych, poszanowanie własności i godność. Pozostawał tylko wszechobecny głód, ból oraz zmęczenie.    Cały obóz w Jercewie uznać można za sytuację skrajną stwarzał bowiem zagrożenie życia na niewyobrażalną skalę. Grudziński pisze: \"ludzie są ludzcy w ludzkich warunkach\", co już samo w sobie udowadnia tezę niniejszej pracy. Przykładem dosadnym może być historia urka Kowala i jego kochanki. Zgwałcona podczas \"nocnych łowów\" przez bandę ukraińskiego recydywisty, z czasem zapałała uczuciem do jej przywódcy. Prawdopodobnie Kowal odwzajemniał to zauroczenie, jednak łamało ono komitywę urków. Dlatego, by zwiększyć szanse swojego przeżycie, oddał dziewczynę ponownie swoim towarzyszom. Odrzucił miłość i pohańbił bliską sobie osobę dla przetrwania. Człowiek jest bowiem ludzki tylko w ludzkich warunkach.     \n\n\n   Istnieją jednak przypadki, gdy człowiek decyduje się na zachowanie swojej natury w sposób nienaruszony. Tym samym stawia opór instynktownej chęci ratowania życia, poświęcając je celom wyższym. Taką sytuacją było powstanie w getcie warszawskim, podjęte przez Żydów w czasie II wojny światowej. Swoje wspomnienia z tamtego okresu opowiedział Hannie Krall ostatni żyjący przywódca walczących, Marek Edelman. Ujęła je ona w wywiadzie rzece Zdążyć przed Panem Bogiem.Ludzie ci, doprowadzeni do desperacji, woleli zachować godność i wywołali powstanie. Nie chodziło im o przeżycie, a raczej wybór sposobu śmierci. Na przykładnice kontrastu z poprzednimi zachowaniami widać, iż ich hierarchia wartości nie przesunęła się ku niższym celom, przypłacili to jednak życiem. Warto też nadmienić, iż Edelman oraz jego towarzysze doskonale wiedzieli o dacie likwidacji getta. Ich los pokazuje jednak straszną prawdę o hierarchii wartości. W sytuacji skrajnej człowiek staje przed wyborem: umrzeć i zachować człowieczeństwo lub przeżyć, ale ulec w jakimś stopniu dehumanizacji.   Człowiek to istota zarazem duchowa i fizyczna. W świecie rzeczywistym wchodzi w interakcje z innymi elementami otoczenia, podtrzymuje swoje funkcje życiowe poprzez pewne akcje. Duchowo stanowi zaś nośnik oraz ucieleśnienie pewnych idei, które same w sobie czynią go człowiekiem ponad sens biologiczny. Przyjęło się uznawać wartości duchowe za ważniejsze, tym samym tworząc pewną prostą hierarchię między nimi. Niestety, sytuacja skrajna weryfikuje podejście indywidualnych jednostek do tego zagadnienia. Moralność zwyczajnie nie idzie w parze z maksymalizacją szansy na przetrwanie. Być może dlatego zwierzęta zdają się jej nie znać. Człowiek postawiony wobec takiego wyboru będzie również starał się działać dla przeżycia. Jeżeli jednak złamie przy tym swoje duchowe zasady, przybliży się do zwierzęcia. Istotą problemu jest granica za którą nie wyjdziemy, by się ratować.     \n\n\n\n\n\n\n\n\n\n"
            },
            {
                "pytanie": "85. „Człowiek zlagrowany” jako ofiara zbrodniczego systemu. Omów zagadnienie na podstawie opowiadania „Proszę państwa do gazu” Tadeusza Borowskiego. W swojej odpowiedzi uwzględnij również wybrany kontekst.",
                "opracowanie": "\n\n   Wydawać by się mogło, że obrazuje to głęboko zakorzenione zepsucie ludzkiej natury. Człowiek zlagrowany nie jest jednak wynikiem \"zresetowania\" ustawień początkowych gatunku, a raczej efektem poddania go zbrodniczemu systemowi obozu koncentracyjnego. Zachowane z tamtego okresu wspomnienia potwierdzają taki sposób rozumienia tego zagadnienia. Poniższa praca udowodni to na przykładzie opowiadań Tadeusza Borowskiego \"Proszę państwa do gazu\" i \"Śmierć powstańca\" oraz epilogu \"Innego świata\" Gustawa Herlinga-Grudzińskiego.\"Proszę państwa do gazu\" opowiada historię uczestnictwa głównego bohatera w komandzie tzw. Kanady - specjalnej grupy więźniów, wydzielonej do obsługi transportów kolejowych. Bydlęcymi wagonami do obozu przywożono ludzi, selekcjonowanych potem do komór gazowych lub uwięzienia w lagrze. Zadaniem Kanady było porządkowanie ruchu na rampie, sprzątniecie ciał umarłych podczas transportu oraz zabranie im dobytku.   Tadek, główny bohater wszystkich opowiadań, zostaje wciągnięty do tej pracy przez niejakiego Henriego. Jest on Francuzem, doświadczonym członkiem komanda. Wie również, jakie korzyści płyną z tej pracy. Umożliwia ona m.in. zdobycie jedzenia i lepszego ubrania. Już na tym poziomie widać podwójną moralność ogarniającą Kanadę. Czerpiąc korzyści z cierpienia przyszłych współwięźniów, rozumieją to jedynie w kontekście zwiększenia swoich szans przeżycia.Główny bohater wydaje się posiadać jeszcze pewne podświadome odruchy humanitarne, jego ciało buntuje się przeciw grozie ludzkiej tragedii. Instynktownie zaczyna jednak nienawidzić ofiar, co wywołuje u niego słynne pytanie egzystencjalne: \"Henri, czy my jesteśmy ludzie dobrzy?\". Pytany szybko rozwiewa jego wątpliwości, tłumacząc emocje instynktownym mechanizmem obronnym. Czytelnik musi sobie jednak zadać własne pytanie o przyczyny takiego myślenia obu postaci. Tadek wydaje się jeszcze nie do końca zlagrowany, jakaś cześć jego człowieczeństwa wypiera ten potworny model zachowania. To ukazuje, że został mu on narzucony przez system. Zwyczajnie ludzie niepostępujący w taki sposób giną, lagier wymusza więc zlagrowanie.    Mężczyzna wydaje się nie być jedynym, który odczuwa tego skutki. Rosyjski marynarz wyżywający się na kobiecie uciekającej od swojego dziecka jest pijany. Na słowa pochwały od esmana reaguje złością. To ewidentny przykład radzenia sobie z narzuconym, godzącym w wewnętrzne przekonania systemem. Na koniec warto zwrócić uwagę, że komendantura obozu oraz członkowie SS przymykali oko na zabieranie dobytku przez Kanadę i jej agresywne zachowanie. Powodujący degenerację układ był więc odgórny, na swój sposób nagradzał za wyciszenie głosu sumienia.\"Śmierć powstańca\" wydaje się przedstawiać sytuację głównego bohatera po upływie pewnego czasu. To istotne, widać bowiem pewną zmianę podejścia Tadka do otaczającej go rzeczywistości obozu. Ulega tym samym coraz większemu zlagrowaniu. Uwidocznione to zostaje jego podejściem do pracy oraz innych więźniów.    Szczególnie istotny dla zrozumienia bohatera jako ofiary systemu jest postać tytułowego powstańca. Starszy człowiek należy do nowych więźniów, przywiezionych do obozu po Powstaniu Warszawskim. Nie znali oni zasad przetrwania, uczepieni moralności spoza obozu liczyli na solidarność innych osadzonych. Bardzo nalegają na przyniesienie im, następnie zaś odsprzedanie ukradzionego z pola nieopodal buraka. Tadek odwodzi ich od tego, być może jest to pewien szorstki odruch humanitaryzmu, ostatecznie jednak z towarzyszem wymieniają roślinę na chleb. Komentują przy tym głupotę nowych osadzonych, którzy prawdopodobnie sami skazali się konsumpcją buraka na śmierć.Jak się okazuje, jeden z powstańców rzeczywiście szybko odczuwa skutki zjedzenia bulwy i ginie z rąk kapo. Ofiarą jest również Tadek, chociaż nie dosłownie. Widać, jak zmienił się od czasu pracy na rampie. Jest zimny, nie okazuje litości dla starszego człowieka z Warszawy. Obóz zniszczył go wewnętrznie, nauczył dbać jedynie o siebie oraz ludzi przydatnych pod jakimś względem dla jego interesu.     \n\n\n   Ostatnia scena, gdzie bohater i jego towarzysz dostają w nagrodę skórki od chleba, to przykład systemu nagradzającego za zlagrowanie. Rzecz jasna przełożony sądził, że obaj ciężko pracują, co było kłamstwem. Nagrodził więc ich patologiczne zachowanie, nawet o tym nie wiedząc. Sam powstaniec jest zaś przykładem selekcji negatywnej. Osoby trzymające się moralności spoza obozu, niepotrafiące się dostosować, były usuwane. W takim ujęciu mechanizm utwierdzał własne zasady, tworząc z pozostałych pokiereszowane moralnie ofiary.Gustaw Herling-Grudziński przeżył radziecki łagier, może więc ukazać problem bycia ofiarą zlagrowania z szerszej perspektywy. Istotnym jest tutaj szczególnie epilog jego \"Innego świata\", gdzie po wielu latach spotyka on byłego kolegę z więzienia. Człowiek ten dopuścił się fałszywego oskarżenia czterech Niemców tylko dla zachowania istotnej obozowej funkcji. Od Grudzińskiego prosił tylko o słowo \"rozumiem\". Gdy ten nie potrafił go wypowiedzieć, mężczyzna wyszedł.   Był niczym ptak z przetrąconym skrzydłem. Łagier skrzywdził go bowiem wewnętrznie. Denuncjacja Niemców to dowód na zlagrowanie, które odcisnęło na nim trwały ślad. Człowiek ten rozumiał, że utracił coś ważnego, by przeżyć. Na pewien sposób zatracił część człowieczeństwa. Niczym ranny ptak, nawet po zagojeniu tej rany, nie będzie mógł dopełnić swojej wywyższonej natury. Jest to wynikiem napierającego systemu obozowego, który go do tego zmusił.Grudziński nie ocenia jego zachowania właśnie dlatego, że człowiek \"jest nieludzki w nieludzkich warunkach\". W taki sposób rozumiejąc problematykę zlagrowania, osoby poddane temu procesowi są zarazem ofiarami i katami współwięźniów.    Okrucieństwo, jakiego człowiek dopuścił się wobec współbraci podczas XX wieku, jest przeogromne. Nie ogranicza się ono jednak tylko do fizycznej eksterminacji czy grozy wojny. Największym ciosem dla ludzkości było upodlenie, moralna degrengolada i odczłowieczanie bliźniego. Zlagrowanie, chociaż prowadziło ostatecznie do stania się katem wobec słabszych, czyniło również ofiarą. System przewidywał bowiem upodlenie, cofnięcie do zwierzęcych odruchów i atawistycznej agresji wobec innych. Niczym dla architekta z epilogu \"Innego świata\", odbierał zdolność lotu moralnego. Czynił ludzi ptakami o przetrąconych skrzydłach.     \n\n\n\n\n\n\n\n\n\n"
            }
        ]
    },
    {
        "tytul": "Tadeusz Borowski, „Ludzie, którzy szli”",
        "opracowania": [
            {
                "pytanie": "86. Na czym polega dehumanizacja człowieka? Omów zagadnienie na podstawie opowiadania „Ludzie, którzy szli” Tadeusza Borowskiego. W swojej odpowiedzi uwzględnij również wybrany kontekst.",
                "opracowanie": "\n\nLudzie, którzy szliInny świat Profesor Spanner   Ludzie, którzy szli to opowiadanie wchodzące w skład zbioru pt. \"Pożegnanie z Marią\". Wpisuje się ono w nurt tak zwanej literatury obozowej. Opisywała ona przeżycia ludzi osadzonych w obozach koncentracyjnych. W tym konkretnym wypadku Tadeusz Borowski snuje częściowo biograficzne wspomnienia, przetrwał bowiem lagier i mógł opowiedzieć o przeprowadzonej tam dehumanizacji.To konkretne opowiadanie obejmuje historię związane z FKL, czyli obozem żeńskim w Auschwitz. Główny bohater, często utożsamiany z autorem Opowiadań, pracuje przy wykładaniu papy na dachach baraków kobiecych. Jest to okres, gdzie życie obozowe stało się niebo bardziej znośne, niemniej FKL nadal stanowił niechlubny wyjątek. Borowski przytacza te trudne warunki, wskazuje na desperackie próby kobiet przy zdobywaniu potrzebnych im przedmiotów i jedzenia. Szczególnie dramatyczna wydaje się sytuacja ciężarnych oraz niemowląt, grozi im bowiem śmierć od chorób i eksperymenty.   Tytułowym motywem jest tutaj jednak obserwacja nieprzerwanego korowodu ludzi, idących ścieżką ku krematoriom. To właśnie oni stanowią tutaj przykład dehumanizacji. Autor określa ich mianem ludzi, opisuje ich wygląd i nie można mieć wątpliwości o ich przynależności gatunkowej. Niemniej sposób przedstawienia tłumu idącego na pewną śmierć pozbawia ich cech ludzkich. Monotonne powtarzanie o obserwacji grupy kroczącej do komory gazowej oraz beznamiętne komentowanie tej sytuacji obdziera ją z tragizmu.Ten marsz śmierci zaczyna być w oczach głównego bohatera raczej codziennym zjawiskiem niż dolą istot ludzkich. Proces dehumanizacji przebiega tutaj poprzez oderwanie od tego tłumu empatycznego rozpoznania w nich kogoś podobnego autorowi czy innym osadzonym. Borowski nazywa ich nadal \"ludźmi\", niemniej to jedynie nazwa zjawiska, bez ciężaru idei człowieczeństwa.    Inny świat Gustawa Herlinga-Grudzińskiego również należy do literatury obozowej. Tutaj jednak mamy do czynienia z całkowicie autentycznymi wspomnieniami, obejmującymi doświadczenie osadzenia w radzieckim łagrze. Autor, opisując mające tam miejsce wydarzenia, skupia się przede wszystkim na problematyce moralności obozowej, czyli odrzucenia zasad \"wolnego świata\" dla maksymalizacji szansy przetrwania. Zwraca również uwagę na powód wykształcenia się takiego zachowania, czyli warunki tworzone przez sam system. Obliczony on jest właśnie na dehumanizację rozumianą tutaj jako odebranie godności.Łagier nie miał na celu zgładzenie człowieka, ale kompletne jego wyeksploatowanie oraz \"przemienienie\" na odpowiedni wzór. Wychodził więc z założenia, że więzień to narzędzie, podmiot. Rozerwanie więzi między osadzonymi poprzez system kotłów i przyzwolenie na brutalizm urków alienowało jednostkę w społeczności. Idąc za myślą Arystotelesa \"jedynie bóstwo i zwierze może żyć poza społeczeństwem\", łagier cofał człowieka w rozwoju. Dbając jedynie o siebie, zaspokajając najniższe potrzeby, samoistnie wyzbywał się on człowieczeństwa.    Proces dochodził do takiego stopnia, że osadzeni nie widzieli nawet swoich towarzyszy niedoli we współwięźniach. To wyrywało ich ze społeczeństwa, ze świata cywilizowanego. Stąd właśnie sam tytuł dzieła oraz podsumowanie autora \"człowiek jest ludzki w ludzkich warunkach\".     \n\n\n   Zofia Nałkowska odróżnia się swoimi Medalionami na tle wcześniejszych autorów, nie opisała bowiem swoich wspomnień. Pracowała za to w Głównej Komisji Badania Zbrodni Niemieckich w Polsce. Tam też zdobyła wiele informacji o potwornym traktowaniu cywili przez okupanta, przesłuchała osobiście ofiary.Z jej dzieła wyłania się obraz traumy, ran zadanych głęboko na ciele oraz duszy. Najbardziej przerażającą wydaje się historia zatytułowana Profesor Spanner. Dotyczy ona bowiem przerabiania ludzi na mydło. Ciało ludzkie otoczone jest w cywilizowanych społeczeństwach rodzajem tabu. Nawet kanibale na swój sposób oddają mu cześć rytualnym spożyciem. Tutaj zaś profesor Spanner zwyczajnie przerabiał tłuszcz ludzki na mydło. Użył więc włok w charakterze surowca. To całkowicie zmienia kąt postrzegania samej istoty ludzkiej. Zamiast uświęcać ją nawet w chwili śmierci, obniżamy jej wartość do przedmiotu użytkowego.   To esencja dehumanizacji. Widzenie w człowieku zwierzęcia jest relatywnie lepsze niż dostrzeganie jedynie substancji do produkcji mydła. To całkowite obdarcie z wszelkich przymiotów należących się homo sapiens. znamienny jest również fakt zachowania osoby przesłuchiwanej. Zapoczątkowany przez Spannera proces dehumanizacji zdaje się bowiem tutaj rozszerzać. Młody preparator zwłok traci bowiem możliwość dostrzeżenia zła w traktowaniu ciała ludzkiego be szacunku należnemu samej istocie ludzkiej.Dehumanizacja to proces, któremu poddawany jest człowiek przez innych ludzi. Odbieramy \"twarz\" wrogom, obcym i swoim ofiarom. Niemniej, poprzez zaprzeczenie człowieczeństwa kogoś innego, sami również tracimy coś cennego z naszej natury. Widać to dobrze po opisie członków SS z opowiadań Borowskiego, czy też młodego preparatora w Medalionach. Empatia oraz wartość przypisywana drugiej istocie to zwierciadło naszej własnej wartości. Nie można komuś ich odebrać, bez wydarcia ich z własnej duszy. Określenie kogoś okrutnego lub bezwzględnego mianem \"nieludzkiego\" nie wzięło się znikąd. By pozostać ludźmi, musimy dostrzegać ludzi w innych.     \n\n\n\n\n\n\n\n\n\n"
            },
            {
                "pytanie": "87. Obozowa codzienność jako czas trudnych doświadczeń egzystencjalnych. Omów zagadnienie na podstawie opowiadania „Ludzie, którzy szli” Tadeusza Borowskiego. W swojej odpowiedzi uwzględnij również wybrany kontekst.",
                "opracowanie": "\n\nLudzie, którzy szliInnego świata   Ludzie, którzy szli to opowieść o losie mieszkanek żeńskiej części obozu koncentracyjnego Auschwitz, tzw. FKL-u. Zarazem jednak ukazuje ona postępującą dehumanizację człowieka przez innego człowieka i zadaje pytanie o postrzeganie siebie wobec innych. Historia zbudowana jest wokół pracy głównego bohatera przy kładzeniu papy na dachach baraków kobiet oraz cyklicznego pochodu ludzi do komór gazowych, obserwowanego przy kolejnych wydarzeniach z żeńskiej części obozu.Poprzez ukazanie tłumu ludzi regularnie idącego na śmierć, autor przybliża czytelnikowi poczucie powolnego doświadczenia monotonii śmierci. Nagle ten straszny widok zaczyna być jedynie kolejnym zdarzeniem niczym wschody i zachody słońca. Życie płynie za ogrodzeniem lagru, jest mniej lub bardziej znośne. Autor wraz z innymi więźniami doświadcza tym samym gorzkiej prawdy o ludzkiej egzystencji. Jest ona ulotna, wiecznie towarzyszy jej cień śmierci. Mimo otoczenia przez ludzi, samotnie walczymy o przetrwanie pośród równie zdesperowanych współistniejących. Podczas gdy nam może zaczynać wieść się lepiej, niedaleko ktoś cierpi niewspółmiernie do win. Chcąc mu pomóc, obserwujemy, jak to nic nie daje.   Życie ludzkie wydaje się wtedy przepełnione cierpieniem, pełne jedynie chwilowych epizodów krótkiego szczęścia. Zawsze jednak gdzieś tan na horyzoncie, dostrzec możemy idących korowód umarłych. Nocą zaś, tuż przed zaśnięciem, dochodzi do nas smutna prawda. Jest ona niczym zapach z krematorium, mdła i wszechogarniająca. Z czasem zdajemy się do niej przyzwyczajać, gdy zostajemy sami, dopada nas jednak w najczarniejszą godzinę nocy. Ta prawda jest śmiercią. Bezsensowną, pozbawioną godności czy transcendentalnej prawdy. Jedynie zdarzeniem, żywiołem pośród innych żywiołów. Ludzie w lagrze doznali tej prawdy na własnych ciałach i umysłach. Zdegradowano ich do poziomu biologicznego, odarto z wszelkich zdobyczy humanizmu.To bardzo okrutne doświadczenie egzystencjalne. Pozostawia bowiem samotnym wobec rzeczywistości, nawet jeżeli razem stanowi się tłum. Zanegowanie człowieczeństwa, do którego doszło w obozie koncentracyjnym, powoduje odsłania ulotność wyższych wartości, co może prowadzić ostatecznie do potwornie bolesnego redukcjonizmu poglądu na swoją własną istotę.    Inny świat Gustawa Herlinga-Grudzińskiego to dosłowny opis pobytu autora w radzieckim łagrze. Po przejściu tego horroru doszedł on do wniosku, iż człowiek jest jedynie ludzki w ludzkich warunkach. Ta pozornie smutna myśl wyraża bardzo głębokie przeżycie egzystencjalne Grudzińskiego. Nie podważa bowiem, jak by się zdawało, samej idei człowieczeństwa. Wskazuje jednak na możliwość utracenia tej wartości i stoczenia się w przedziwną otchłań dehumanizacji.Autor doświadczył systemu odgórnie zaplanowanego do eksploatacji i zabicia więźnia poprzez pracę. Łamał on solidarność, uwalniał atawistyczne instynkty poprzez głód oraz przemoc. Poddany takim warunkom człowiek zaczynał myśleć najbardziej prymitywnymi wzorcami, pragnął jedynie zaspokojenia potrzeb pierwszej potrzeby. Wszelkie moralne elementy wspólnoty były tym samym spychane na boczny tor a miłość, litość oraz dobro okazywały się nagle dalekie od \"ustawień fabrycznych\" istoty ludzkiej.    Grudziński wskazuje, do czego jest zdolny człowiek, gdy w grę wchodzi jego przetrwanie. Potrafi, niczym Kowal, porzucić miłość dla dominującej pozycji w bandzie brutali. Będzie oszukiwał, kradł i gwałcił w razie potrzeby. To istotnie przerażający obraz. Zarazem jednak autor Innego świata wskazuje, że człowiek jest zdolny do rzeczy wzniosłych i dla własnego życia duchowego nie może z nich rezygnować.     \n\n\n   Wobec trudnego wyboru między biologicznym przetrwaniem, a duchową wyższością, Grudziński znajduje konieczny konsensus: odnalezienie nieprzekraczalnej granicy czynu i minimalnej moralności dla zachowania człowieczeństwa. Wydaje się bowiem że doświadczenie autora, choć odziera z przeświadczenia o dobrej naturze ludzkiej, pokrzepia zarazem myślą o dobru kwitnącemu nawet w najczarniejszej otchłani zła.Egzystencjalizm jako filozofia często jest na cenzurowanym, szczególnie w kontraście do starożytnych systemów myślowych. Szukając bowiem odpowiedzi o naturze ludzkiej egzystencji, często zaczyna zbaczać ku nihilizmowi. Dobrym przykładem może być np. Nietzsche, który ujmował \"nadczłowieka\" jako istotę kształtującą się samodzielnie. Wydaje się, że ponure doświadczenie XX wieku potwierdza ten przedziwnie mroczny mariaż poszukujących z wątpiącymi. Ludzie, doświadczając okropieństwa obozów koncentracyjnych, istotnie mogli porzucić choćby myśl o wiecznym dobru, czy jednej naturze ludzkości.   Trud filozofii polega jednak na tym, by nie ulegać złudnemu przeświadczeniu i zawsze dążyć do prawdy. Okrucieństwo człowieka wobec bliźniego rzuciło cień na pomnik moralnej wyższości naszego gatunku. Samo istnienie koncepcji dobra, prawdy i miłości przeczy jednak ich niebytowi. Być może, jak w przypadku każdej idei, wyobrażamy je sobie inaczej. Niemniej one istnieją, a doświadczenia egzystencjalne z obozów wskazują jedynie, jak ważne jest ich poszukiwanie. Tam bowiem, gdzie dostrzegliśmy największą ciemność, nawet najmniejszy płomień świecić będzie najmocniej.     \n\n\n\n\n\n\n\n\n\n"
            }
        ]
    },
    {
        "tytul": "Gustaw Herling-Grudziński, „Inny świat”",
        "opracowania": [
            {
                "pytanie": "88. Jakie znaczenie ma tytuł dla odczytania sensu utworu? Omów zagadnienie na podstawie „Innego świata” Gustawa Herlinga-Grudzińskiego. W swojej odpowiedzi uwzględnij również wybrany kontekst.",
                "opracowanie": "\n\n   Gustaw Herling-Grudziński opisał swoje przeżycia z pobytu w radzieckim obozie na łamach dzieła \"Inny świat\". Sam tytuł zaczerpnął z fragmentu powieści Fiodora Dostojewskiego \"Zapiski z martwego domu\". Ten sam fragment stanowi również motto dzieła Polaka: \"Tu otwierał się inny świat, do niczego niepodobny; tu panowały inne, odrębne prawa, inne obyczaje, inne nawyki i odruchy; tu trwał martwy a życia dom, a w nim życie jak nigdzie i ludzie niezwykli. Ten oto zapomniany zakątek zamierzam tu opisać\".Treścią utworu Grudzińskiego jest życie oraz powolna degeneracja człowieka w realiach totalitarnego systemu obozu pracy. Wytworzona tam odwrócona moralność stanowi zupełnie odrębny system wartości niż ten, którym człowiek posługuje się poza tym miejscem. Nie służyła bowiem zachowaniu człowieczeństwa a przeżyciu bez względu na otaczające okoliczności.   Obóz w Jercewie stanowi więc \"inny świat\" - zamieszkały przez \"innych\" ludzi, z \"innymi\" zasadami. Tytuł dzieła pozwala podświadomie zrozumieć sens przekazu, jakim jest ukazanie odmienności \"świata\" człowieka zlagrowanego od \"świata\" człowieka wolnego. Sam Grudziński podkreśla to w utworze, mówiąc o byciu ludzkim tylko w ludzkich warunkach. Bez odpowiednio wymownego tytułu czytelnik nie byłby jednak w stanie zrozumieć jak bardzo inny, oderwany od znanego nam świata był obóz.Podobną rolę pełni tytuł zbioru opowiadań \"Medaliony\" Zofii Nałkowskiej. Historie zebrane podczas działań pisarski w ramach Głównej Komisji Badania Zbrodni Niemieckich w Polsce opowiedziane są bardzo spokojnie i powściągliwie. Mogłyby być właśnie sposobem na utrwalenie okropieństw terroru zastosowanego wobec ludności cywilnej podczas II wojny światowej.    Zapewne tak również było, tytuł wskazuje jednak na nieco inny cel autorki. Chodzi tu dokładnie o znaczenie słowa \"medalion\". Są to niewielkie zdjęcia stanowiące podobizny zmarłych, umieszczane na nagrobkach. Dzisiaj spotykane są coraz rzadziej, jednak za czasów Nałkowskiej były bardzo popularne. Służyły ukazaniu wyglądu osoby pochowanej, spersonalizowaniu miejsca pochówku.Tym samym w wersji literackiej są \"Medaliony\" Nałkowskiej. Poprzez opisanie, spokojne i rzeczowe, historii ludzi dotkniętych niemieckimi zbrodniami wojennymi, autorka chciała oddać im tożsamość. Tak jak nagrobne zdjęcie, jej historie choć trochę zdejmują anonimowość ofiar i przez to przywracają im godność. Tym samym tytuł wykłada sens powstania dzieła, jego pozornie ukryty przekaz.    \"Jądro ciemności\" Josepha Conrada stanowi mroczną opowieść o tym, jak kruche są podstawy ludzkiej cywilizacji. Pasuje tym samym do wcześniejszych dzieł, również będą luźno opartą o rzeczywiste wydarzenia. Dzieło zainspirowane bowiem zostało straszliwymi praktykami belgijskiego króla Leopolda II Koburga, eksploatującego mieszkańców Wolnego Państwa Kongo od 1885 roku.     \n\n\n   Conrad sam przez pewien czas pływał parowcem na rzece Kongo dla belgijskiej kompanii handlowej i był świadkiem okrucieństwa kolonizatorów. Wstrząsnęło nim to do głębi tym bardziej, iż uważali się oni za ludzi lepszej kategorii względem tubylców, cywilizowanych. Autor doświadczył jednak osobiście kruchości tej tezy, wręcz imaginacji \"cywilizowania\". Conrad nie boi się przyznać i opisać drzemiącego w człowieku zwierzęcia, łaknącego wydobycia się na powierzchnię barbarzyńcy. Płynąc swoim parowce i odwiedzając kolejne przystanki, główny bohater niejako podróżuje do podwójnego \"jądra ciemności\" - zarazem serca Afryki, jak również mrocznego zakamarka ludzkiej duszy.Tytuł ma odpowiedni, silny wydźwięk emocjonalny, który zapewne wiele pomógł dla promocji książki. Głównie jednak dopełnia samą zawartą tam treść poprzez sugestię cofania się razem z wyprawą Marlowa ku samemu sednu ludzkiej, atawistycznej degeneracji. Dzięki tytułowi czytelnik odnosi wrażenie podróży w głąb człowieczeństwa, odkrywania zwierzęcych korzeni natury ludzkiej egzystencji. Tytuł odsłania więc sedno przesłania książki w sposób bardzo zwięzły, stanowi prawie jego streszczenie.   Literatura służy przekazywaniu treści. Czytelnik może zawsze kwestionować wartość tego, co czyta, ale nie ma możliwości podważenia \"sedna\" samego pisania czegokolwiek. Myśl, zaczątek treści, ma jednak zadziwiającą umiejętność ucieczki przed zwięzłą interpretacją. Dlatego autor, chcąc uczynić czytelnika współodczuwającym treść swojego utworu, musi czasami posuwać się do artystycznego zabiegu \"transcendencji\" znaczenia poprzez tytuł. Robiąc delikatne nawiązania czy też możliwe do interpretacji aluzje pozwala czytelnikowi właśnie \"odczuć\" sens czytanego dzieła.Grudziński nie pisał o realnie odległej planecie czy też planie astralnym, ale tytuł doskonale dopełnia myśl autora, jakoby obóz był \"innym światem\" zasad. Nałkowska również opisywała jedynie dzieje prawie anonimowych ofiar hitleryzmu, dzięki tytułowi wiemy jednak, iż robiła to dla ich upamiętnienia, przywrócenia człowieczeństwa. Conrad zaś opisał podróż człowieka do \"jądra ciemności\" w jego duszy, zdegenerowanego i zezwierzęconego zła wewnątrz każdego. Rzecz jasna nie można twierdzić, że bez odpowiedniego tytułu dzieło traci swoją wartość intelektualną i artystyczną. Z pewnością jednak staje się niekompletne w wymowie, brakuje przysłowiowej \"kropki nad i\". Zapewne też trudniej trafia do odbiorcy. Chwytliwy tytuł pozwala go bowiem najszybciej zainteresować.     \n\n\n\n\n\n\n\n\n\n"
            },
            {
                "pytanie": "89. Literatura jako świadectwo pamięci. Omów zagadnienie na podstawie „Innego świata” Gustawa Herlinga-Grudzińskiego. W swojej odpowiedzi uwzględnij również wybrany kontekst.",
                "opracowanie": "\n\n   Wiek XX naznaczony został przez dwa wielkie totalitaryzmy: komunizm i faszyzm. Oba stosowały kłamstwo jako narzędzie kontroli, równie mocne co terror. Miało ono różne formy, między innymi niszczenie pamięci i przeinaczanie znaczenia pojęć. Dlatego też tak ważne było przekazanie światu oraz pozostawienie dla kolejnych pokoleń prawdy o tym, co działo się pod panowaniem tych systemów. Gustaw Herling-Grudziński podjął się tego działania, opisują swoje przeżycia z sowieckiego łagru. Nadał im tytuł „Inny świat”, nawiązując do podobnego tematycznie dzieła Dostojewskiego. Oddał zarazem naturę swojego doświadczenia — dotkniecie rzeczywistości, gdzie obowiązuje zasady sprzeczne z wszelkimi wymogami cywilizacji i humanitaryzmu.Rzecz jasna o łagrach napisano naprawdę dużo porządnych książek historycznych. Dokładne opracowania uwzględniające odpowiednie liczby obozów, skazańców i ofiar. Wiemy, jak działał system, a nawet znamy nazwiska wielu odpowiedzialnych za jego stworzenie. Niemniej są to suche fakty, informacje iście tabelaryczne. Tymczasem Grudziński pokazuje nam archangielski obóz od środka, oczyma osoby osadzonej i pognębionej przez sowiecki mir. Są to przeżycia dramatyczne, często łapiące za serce i budzące autentyczną grozę. Ich wartością nie jest jednak mięsista warstwa emocjonalna, a autentyczność przeżycia. Stanowią one bowiem świadectwo pamięci — zupełnie różne od historycznej notatki.   Dzięki opisaniu dnia codziennego więźnia, człowiek taki nie ginie pośród statystyk. Nie staje się liczbą, a odzyskuje jakiś rodzaj osobistej godności. Tym samym Grudziński niweczy komunistyczne kłamstwo niszczenia pamięcią na poziomie prawie najpierwotniejszym — wymazania człowieka. System bowiem wyraźnie założył sobie takie odczłowieczenie. Dzielenie osadzonych na grupy w zależności od przydatności do pracy, wyniszczający rygor i odebranie im prywatności obdzierały jednostkę z jej przyrodzonej godności. Grudziński opisał, że osadzeni najbardziej bali się przy tym cichej śmierci. Dlatego ryli informacje o sobie na ścianach baraków. To pokazuje, że pamięć jest niezwykle ważna, a autor „Innego świata” swoją pracą zrobił wiele dla jej zachowania.Innym rodzajem świadectwa pamięci jest powieść Józefa Mackiewicza Droga donikąd. Stanowi ona bowiem fikcję literacką jedynie częściowo opartą na rzeczywistych wydarzeniach. Sam autor podkreśla, że przedstawione tam postaci są jego dziełem, jednak cała reszta pozostaje autentyczna. Tym samym Mackiewicz tworzy świadectwo pamięci będące wyrazem przeżycia szerszym, niż zapis losów konkretnej osoby.    Potworne doświadczenie sowietyzacji Wileńszczyzny i umierania „Atlantydy”, jaką były polskie Kresy, przedstawione jest tutaj z perspektywy prostych ludzi. Próbujący jakoś przetrwać ten czas inteligent Paweł, jego żona i kochanka doświadczają prawdziwych przeżyć, nawet jeżeli sami nigdy nie istnieli. Dzięki temu Mackiewicz skupia w ich życiorysach doświadczenie Kresowiaków, nie sprowadzając go do ukazania ogólnikowych faktów. To raczej rodzaj „transcendencji doświadczenia”.     \n\n\n   Paweł to każdy inteligent zmagający się z trudami świata sowieckiego, a Zakrzewski reprezentuje wszystkich nienawidzących sowiety. Bożek nigdy nie istniał, ale miał zapewne tysiące swoich „wcieleń” pośród idących na współpracę cwaniaków bez kręgosłupa moralnego. Tym samym Mackiewiczowi udaje się rzecz niesamowita. Ujmuje on sensus stricto jednostkowe doświadczenie komunizmu, nie pomijając przy tym ogółu dotkniętych nim społeczności. Nie kłamie, wbrew pozorom nie zmyśla swoich postaci, a tworzy z nich pryzmat pamięci. Mówi niejako: takich były setki i właśnie to przeżyli. Doświadczenie jest autentyczne tak jak pamięć o nim. Jedynie historia, niczym rodzaj mrocznego mitu, staje się przenośnią i świadectwem zła czyhającego pod postacią czerwonej gwiazdy na sztandarach rewolucji.Pamięć to ważna rzecz. Achilles był w stanie dla niej poświęcić życie, decydując się na udział w wyprawie na Troję. Faraonowie budowali ogromne piramidy, chcąc zapewnić sobie nieśmiertelność poprzez religijne rytuały, ale też historyczną chwałę. Każdy z nas chciałby chyba pozostać w pamięci swoich bliskich, kiedy przyjdzie mu opuścić ten padół łez. Niestety, tak ważna rzecz pozostaje też nietrwałą, a przy tym niezwykle niepożądaną przez wielu. Pamięć bowiem uczy, wzmacnia więzy, może rodzić empatię. Danie świadectwa pamięci nie pozwala groźnym siłom tego świata na tworzenie własnych wizji przeszłości i wymazywania z niej najsłabszych. Zrównuje ono króla i biedaka, niczym obdzierająca ich z życia śmierć. Tutaj jednak daje możliwość niejako przedsionka nieśmiertelności. Literatura jako świadectwo pamięci to niezwykle ważne ogniwo łączące nas z historią. Zawiera bowiem ten jej ludzki aspekt, który zazwyczaj umyka na tle wielkich wydarzeń. Pozwala na pokorę poprzez uświadomienie sobie człowieczeństwa tych, których tak często postrzegamy jedynie jako detale historii.     \n\n\n\n\n\n\n\n\n\n"
            },
            {
                "pytanie": "90. Jak zachować człowieczeństwo w sytuacji ekstremalnej? Omów zagadnienie na podstawie „Innego świata” Gustawa Herlinga-Grudzińskiego. W swojej odpowiedzi uwzględnij również wybrany kontekst.",
                "opracowanie": "\n\nInnym świecieZdążyć przed Panem Bogiem   Gustaw Herling-Grudziński opisał w swoim Innym świecie sposób powstawania tzw. człowieka zlagrowanego. Jest to osoba totalnie zniszczona, zarówno psychicznie, jak i fizycznie, poprzez system obozów pracy. Autor podkreślał na łamach swojego dzieła, że sama koncepcja radzieckiego obozu pracy miała na celu nie tyle ukaranie więźnia za jego \"winę\", ile wyeksploatowanie go i przeobrażenie mentalne.Grudziński opisuje to niezwykle plastycznie, porównując ciągłe przesłuchania, następnie zaś obozowe realia do operacji przeprowadzanej na organizmie ludzkim. Ponownie zszyta dusza zaczyna wierzyć we własną winę, postrzegać świat przez spreparowany na potrzeby systemu pryzmat. Niemniej nim ktoś taki całkowicie się przeobrazi, stara się jeszcze walczyć. Ostatnie podrygi wolnej woli są istotnie walką w obronie własnego człowieczeństwa. Zazwyczaj przybierały one kształt litości okazywanej więźniom. Dzielono się chlebem lub próbowano oddawać, chociaż resztki do \"trupiarni\". Wynikało to z przeświadczenia skazanych o niemożliwości życia bez litości. Niestety, obóz szybko weryfikował ten tok rozumowania. Wszechobecne cierpienie powszedniało, aż litość zaczynała zanikać. Nie była jednak jedynym sposobem na ocalenie pierwiastka swojego człowieczeństwa.   Grudziński w części pt. \"Ręka w ogniu\" opisuje kolejny etap następujący po wygaśnięciu litości. Był on o tyle skrajny, co zarazem słabo zauważalny. Chodziło bowiem o ciche męczeństwo. Osadzony nie godził się ze swoim losem, jego spreparowana osobowość człowieka zlagrowanego była niejako \"rozsadzana\" przez znoszenie obozowego cierpienia bez jego akceptacji. Nie dało się bowiem uciec od lagru i jego rzeczywistości. Inny świat z tytułu dzieła był jedynym, co czekało skazanego. Jeżeli jednak nie poddawał się przeświadczeniu o słuszności takiego stanu, zdołał umknąć wtłoczeniu w nieludzki system. Niektórzy, być może najsilniejsi spośród osadzonych, wybierali jeszcze bunt jako ostateczne ratowanie człowieczeństwa.Bunt ten był dla skazanych próbą zachowania również namiastki wolności. Przyjmował przez to dosyć drastyczne formy. Najbardziej oczywistym buntownikiem będzie tutaj Kostylew. Młody i silny człowiek najpierw pomagał innym osadzonym, następnie dokonywał samookaleczenia w imię buntu przeciwko wyzyskowi systemu. Niegdyś wierząc w komunizm, czuł się oszukany i nie miał zamiaru pracować na jego rzecz. Dzięki temu uniknął całkowitego zbydlęcenia, zachował również najwięcej wolności, jak to było możliwe. Niestety, ostatecznie Kostylew popełnia samobójstwo na wieść o zsyłce na Kołymę. Takie zachowanie również można ocenić jako ostatnią formą ratunku własnego człowieczeństwa.     Postać Natalii Lwownej widzi w prawie do własnej śmierci ostatni możliwy dla ludzi zlagrowanych element godności. Tak rozumiana, stanowi różnicę między własnością i osobą. Własność nie może decydować o żadnym aspekcie swojego losu, nawet momencie śmierci. Jeżeli jednak zachowa prawo do odejścia, staje się wolną osobą, ratuje swoje człowieczeństwo.Hanna Krall, przeprowadziwszy wywiad z Markiem Edelmanem, stworzyła swoje dzieło Zdążyć przed Panem Bogiem. Edelman opisuje tam swoje przeżycia z powstania w getcie warszawskim. Mężczyzna był jednym z jego przywódców, jego wspomnienia stanowią przez to unikatowy obraz tamtych wydarzeń. Istotnym tutaj jest fakt, dlaczego kompletnie nieprzygotowani powstańcy chcieli walczyć z Niemcami.     \n\n\n   Według Edelmana zrobili to w myśl podobną do Kostylewa i Natalii Lwownej w Innym świecie. Chcieli wybrać sposób swojej śmierci, a polegnięcie w bitwie uważali zaś za najbardziej godny czyn. Dzięki temu mieli nadzieję zachować resztki człowieczeństwa, z którego Niemcy tak bardzo chcieli Żydów ograbić. Paradoksalnie godność istoty ludzkiej zdaje się przez taki gest przewyższać wartość jej biologicznego życia. Ma to jednak swój sens. Jeżeli bowiem człowiek ma materialne cechy zwierząt i podlega atawistycznemu instynktowi przetrwania, to przeciwstawienie się mu stanowi wywyższenie ponad inne istoty żywe. Tragiczny, choć szlachetny koniec powstańców z getta paradoksalnie pozwolił im wywalczyć sobie wolność w człowieczeństwie.Spójną definicję człowieczeństwa tworzono wielokrotnie. Pierwszą udokumentowaną starał się podobno wygłosić Platon, słynny cynik Diogenes obalił ją jednak przy pomocy oskubanego koguta. Wydawałoby się, że człowiek nie może popadać w stan \"nieludzki\", dlatego wszystkie nasze zachowania to element człowieczeństwa. Historia może jednak szybko zdefiniować taki pogląd. Zbydlęcenie jest możliwe, zarówno po stronie ofiar, jak i katów. Opowieści ocalałych z obozów zagłady, gett czy nawet katastrof są tego najlepszym dowodem. Najważniejsza w takich sytuacjach wydaje się sama próba ocalenia tej unikatowej cząstki, która czyni nas ludźmi. Gustaw Herling-Grudziński napisał, że nie można jednak wymagać od człowieka bycia ludzki w ludzkich warunkach. Bynajmniej te słowa to nie rozgrzeszenie urków czy kapusiów z lagru. Stanowią raczej próbę zrozumienia, jak słabą istotą jest człowiek i jak wielką rzeczą staje się ratowanie człowieczeństwa wobec terroru sytuacji ekstremalnej.     \n\n\n\n\n\n\n\n\n\n"
            },
            {
                "pytanie": "91. Moralność obozowa jako wynik zniewolenia człowieka. Omów zagadnienie na podstawie „Innego świata” Gustawa Herlinga-Grudzińskiego. W swojej odpowiedzi uwzględnij również wybrany kontekst.",
                "opracowanie": "\n\n   Specyficzna moralność obozowa, tworząca odwrócony dekalog, służyło tu większemu zniewoleniu człowieka. Zasady te obdzierały człowieka z wartości, przez co stawał się on własnością systemu, całkowicie mu podporządkowaną. Aby udowodnić tę tezę, najlepiej przytoczyć wspomnienia z tych straszliwych miejsc. Poniższa praca wykorzysta do tego Innego świata Gustawa Herlinga-Grudzińskiego oraz Opowiadań Tadeusza Borowskiego. Są to bowiem dzieła spisane przez osadzonych i osobiście dotkniętych horrorem totalitarnych obozów pracy.Gustaw Herling-Grudziński, opisując swój pobyt w radzieckim obozie pracy, podkreślał inność zasad tego świata od codzienności ludzi wolnych. Oddaje to między innymi poprzez tytuł książki: Inny świat. Człowiek zlagrowany posługiwał się bowiem zupełnie innym zestawem moralnych aksjomatów, bardziej zbliżonym do atawistycznego instynktu, niż szlachetnej idei transcendentnych zasad. Więźniem kierowały popędy bliższe zwierzęcym, z czego najgorszy był wszechobecny głód.   Moralność obozowa nie upodlała jednak człowieka bez powodu. Był to sposób na jego złamanie, całkowite podporządkowanie okrutnemu losowi. Prócz wyeksploatowania całkowite przeobrażenie osadzonego stanowiło najważniejszy elementy systemu. Odpowiednio kształtowany, człowiek zlagrowany miał uwierzyć we własną winę wobec systemu i przez to stać się jego niewolnikiem. Najpierw jednak musiał zostać pozbawiony tych elementarnych zasad, które kazałyby mu się sprzeciwiać wpływowi totalitaryzmu.Moralność obozowa, wykształcona na potrzeby przetrwania w najtrudniejszych możliwych warunkach, służyła właśnie takiemu wyrugowaniu \"dawnego\" podejścia. Stanowiła więc najgorszy rodzaj zniewolenia, jaki można sobie wyobrazić. Dotyczyła bowiem samych podstaw bycia istotą ludzką, indywidualną jednostką z zasadami. Więzień ulegał \"spreparowaniu\", zaczynał powoli wierzyć w wersję swojej przeszłości przedstawianą mu przez system, zostaje niewolnikiem imaginacji.    Skrajnymi przykładami jak to się dzieje są \"Zabójcy Stalina\", który ostatecznie uwierzył w swoją winę i losy kobiet obozowych. Te drugie nie ulegały systemowi, były jednak zmuszone do upodlenia poprzez prostytucję. Aby przetrwać, musiały stać się rzeczami, zrezygnować z wolności własnego ciała. Co ciekawe, Grudziński przyznaje, iż tego typu \"zasady\" nigdy nie miałyby miejsca poza obozem. Człowiek jego zdaniem jest jedynie człowiekiem w ludzkich warunkach. Zniewolenie obozowe nie było ludzkie, moralność obozowa była zaś jego wynikiem.Opowiadania Tadeusza Borowskiego pozwalają w zestawieniu z Innym światem dostrzec pełną panoramę totalitarnego podejścia do człowieka. Dzieje się tak nie tylko ze względu na system, w którego obozie żyli autorzy. Grudziński starał się dostrzegać w osadzonych ich emocje, psychikę. Borowski zaś to typowy behawiorysta opisuje bowiem doskonale fizyczne i biologiczne aspekty więźniów obozów koncentracyjnych.    To właśnie Borowski dostrzegł, jak bardzo Niemcy spreparowali cały system dla obdarcia człowieka z elementarnej podmiotowości na rzecz przedmiotowości niegodnej zwierzęcia. Podkreślana ona była na każdym etapie obozu, nawet pośród jego obsługi. Każdy zawsze musiał bać się człowieka nad sobą, nawet żołnierze, jedynie oficerowie wydawali się bezkarni.Osadzonym towarzyszyła też ciągła obecność śmierci. Powoli trywializowała ona cierpienie bliźnich, wyrywając z serca resztki współczucia. Istotnym było jedynie przetrwanie, te zaś zapewniało odrzucenia zasad moralności wolnego człowieka na rzecz odwróconego dekalogu obozu. Samo to powodowało już wejście do systemu, stanie się trybem. Dekalog ten pozwalał bowiem przetrwać i zdobyć siły na pracę, czyli utracić człowieczeństwo na rzecz zostania \"narzędziem\" Niemców.     \n\n\n   Borowskiemu wielokrotnie zarzucano nihilizm, ponieważ w jego opowiadaniach nie widać ludzkich prób zachowania samej istoty człowieczeństwa. Wiąże się to z podstawą obozowej moralności o, tyle że pozwalała ona przetrwać Tak więc \"ludzie\" tym bardziej zaś \"ludzie wolni\" którym była obca, kończyli w piecach krematoryjnych. Tym samym tworzyła ona nowego człowieka zlagrowanego, trybik i niewolnika systemu obozowego.Można jedynie zadać pytanie, w jakim stopniu sam odwrócony dekalog obozu u Borowskiego jest \"smyczą\" na której Niemcy trzymają osadzonych, a jak dalece wytworem samych realiów. Odpowiedź wydaje się leżeć pośrodku. Moralność obozowa ostała wytworzona jako efekt nieludzkiego traktowania osadzonych, ostatecznie jednak powodowała ona pogłębienie ich niedoli. Deptała bowiem podstawowe wartości w sposób permanentny, doprowadzając do zaniku ludzkiej podmiotowości.   Zniewolenie człowieka poprzez obozową moralność polegało na zabraniu mu wszystkich cywilizowanych zasad współżycia i zastąpieniu ich realiami skrajnej walki o przetrwanie. Samo pojęcie człowieka czy człowieczeństwa ostaje w takiej sytuacji zredukowane jedynie do najprostszego odruchu, który reprezentować tu mogą atawistyczny głód, żądza, strach i gniew. Osadzony tracił więc przymioty istoty wyższej, inteligentnego bytu posiadającego możliwość decydowania o sobie. Bliższy był raczej zwierzęciu lub autonomicznie poruszającej się rzeczy.Najgorsze wydaje się jednak nie to, że system potrafił człowieka złamać fizycznie i zdegenerować go w rozwoju kulturowym niżej niż jaskiniowego przodka. Prawdziwym horrorem systemu obozów pracy zdaje się możliwość systemu do spreparowania ludzkiej mentalności tak, by uwierzył w słuszność swojego losu lub stał się na niego całkowicie obojętny. Dlatego tak ważne jest, aby przyszłe pokolenia rozumiały rolę zasad moralnych w kształtowaniu pojęcia wolności. Inaczej te straszne wydarzenia mogą się powtórzyć.     \n\n\n\n\n\n\n\n\n\n"
            }
        ]
    },
    {
        "tytul": "Hanna Krall, „Zdążyć przed Panem Bogiem”",
        "opracowania": [
            {
                "pytanie": "92. Walka jako sposób na zachowanie godności. Omów zagadnienie na podstawie „Zdążyć przed Panem Bogiem” Hanny Krall. W swojej odpowiedzi uwzględnij również wybrany kontekst.",
                "opracowanie": "\n\n   Kiedy Marek Edelman udzielił słynnego wywiadu Hannie Krall i opowiedział, jak w rzeczywistości wyglądało powstanie w getcie warszawskim, wielu oburzyły jego słowa. Pokazał bowiem potworny obraz ludzi przypartych do muru, wynędzniałych, niewyszkolonych i źle uzbrojonych straceńców. Kolidowało to z bohaterskim obrazem, jakim epatowały pomniki wystawione ku czci ludzi takich jak Mordechaj Anielewicz. Nikt żyjący nie rozumiał bowiem kierujących nimi straszliwych, ale też ludzkich intencji.Trudno jest bowiem zrozumieć, co Niemcy wyrządzili warszawskim Żydom za murami getta. Codziennie odbierali im nie tylko ich człowieczeństwo, oni wręcz negowali ich prawo do istnienia. Wywoływanie głodu i wywózki w bydlęcych wagonach miały za zadanie zabrać wszelką godność tym, których nazizm uznał za niegodnych nazywania ludźmi. Dodatkowo cała ta sytuacja nie pozostawiała złudzeń, szczególnie po rozpoczęciu likwidowania getta — wszystkich czeka śmierć. Powstańcy zostali więc postawieni pod ścianą, odebrano im możliwość ratunku. Niczym starożytnym, pozostało im więc jedynie wybrać sposób własnej śmierci. Dzięki temu mogli ocalić swoją godność, nie pozwolić Niemcom zagnać się do bydlęcych wagonów i zagazować jak robactwo.   Walka była sposobem powiedzenia „nie”, podkreślenia prawa samostanowienia, chociażby o końcu. Miało to też wydźwięk większy od samobójstwa, ponieważ to można by uznać za rodzaj ucieczki, negacji. Tymczasem powstańcy z getta „drogo sprzedali skórę”. Udowodnili wrogowi, że nie są jakimiś podludźmi, popychadłami aryjskich panów. Istotnie należy uznać za Markiem Edelmanem rozpaczliwość takiej decyzji. Można nawet bronić ludzi pokornie idących na Umschlagplatz, jak zrobił to sam udzielający wywiadu. Trudniej jest bowiem podobno przyjąć śmierć ze spokojem, niż walczyć o życie. Jednak samo podjęcie decyzji stanowi już akt obrony własnej godności, będący bardzo wyraźnym gestem.Eliza Orzeszkowa napisała „Gloria victis”, chcąc przypomnieć nowym pokoleniom Polaków o wielkim poświęceniu powstańców styczniowych. Dzieło to ukazuje walczących z przeważającymi siłami moskali powstańców niczym starożytnych herosów i bohaterów. Autorka dokonała na ich cześć parafrazy znanego powiedzenia „vae victis” - „biada zwyciężonym”, ogłaszając chwałę pokonanych. Ich czyn, chociaż zakończony tragicznie, był bowiem wielki i przyćmiewał krwawe zwycięstwo gnębiącego naród okupanta.    Eliza Orzeszkowa skupia się co prawda najmocniej na samym heroizmie powstańców — opiewa piękno idei oraz wielką odwagę, z jaką bronili jej pośród gęstwiny leśnej. Niemniej należy pamiętać, dlaczego ci ludzie zdecydowali się wziąć udział w straceńczym wręcz przedsięwzięciu. Autorka nie podkreśla tego wprost, ale chodziło tu przede wszystkim o godność. Car niewolił Polaków i odmawiał im prawa do własnej państwowości, a nawet pełnej odrębności kulturowej. Kiedy powstańcy pod wodzą Romualda Traugutta zdecydowali się zrzucić jarzmo obcego rządu, odzyskali godność ludzi wolnych.Orzeszkowa dostrzega to i oddaje swoje spostrzeżenie poprzez heroizację tych ludzi. Opisy pięknych młodzieńców, bohaterskich wojowników o wolność i samego ich przywódcy podkreślają, że nawet jako przegrani mieli więcej szlachetności niż druga strona. Moskale potrafili wszak mordować rannych, a umierający Polacy walczyli nawet wśród oblężonego lazaretu. Chociaż z ich rozmów wynika, że mieli oni nadzieję na zwycięstwo, ostatecznie w opowieści Orzeszkowej nie chodzi o podkreślenie, jak niewielu ku temu brakowało. To historia opiewająca chwałę pokonanych — ludzi, którzy nie bali się bronić praw ciemiężonego narodu, a dzięki temu odnaleźli w śmierci bramę do niezbywalnej godności.     \n\n\n   Życie jest walką. To nigdy nie ulegało wątpliwości. Każdy oddech zdobywamy, wyszarpując go z otchłani przemocy, jaką rzeczywistość atakuje nas i kształtuje w naturalnym aspekcie istnienia. Nie możemy uniknąć konfrontacji pomiędzy naszymi dążeniami a siłami im przeciwnymi. Nie ma od tego wyjątków, nawet moralnych. Dlatego każda próba ratowania swojej godności będzie w swojej istocie walką o, choć najmniejszy jego skrawek — tym bardziej dramatyczną, im skrajniejsze będą okoliczności.Podane wyżej przykłady obejmują walkę rozumianą dosłownie, śmiertelny bój z namacalnym wrogiem. Pozwala to lepiej uzmysłowić sobie niezwykle gorzki fakt: istnieją na tej ziemi idee ważniejsze od życia. Tak, to niestety prawda płynąca z kart literatury. Człowiek chcący za wszelką cenę uratować swoją godność, musi umieć poświęcić dla niej swoje życie. Inaczej nie będzie miało ono znaczenia. Sama idea godności zakłada bowiem, że należy ono do wartości nadrzędnych, takich jak wiara oraz honor. Postawienie go poniżej czegokolwiek innego wiąże się z automatyczną utratą godności. To zaś prowadzi nas do konfliktu z rzeczywistością i potrzebą walki — dosłownej lub też rozumianej jako konfrontacja idei, poglądów, przekonań. Odnajdźmy więc w sobie siłę, by umieć wytrwać w okopach wartości do końca. Inaczej będziemy musieli nauczyć się żyć bez godności — istnieniem gorszym od zwierzęcego.     \n\n\n\n\n\n\n\n\n\n"
            },
            {
                "pytanie": "93. Zagłada z perspektywy świadka i uczestnika wydarzeń w getcie. Omów zagadnienie na podstawie „Zdążyć przed Panem Bogiem” Hanny Krall. W swojej odpowiedzi uwzględnij również wybrany kontekst.",
                "opracowanie": "\n\n   Uczestnicy oraz obserwatorzy tych wydarzeń, którzy pozostawili nam naoczne świadectwo niemieckich zbrodni i dehumanizacji milionów. Zagłada z tej perspektywy przybiera obraz osobisty, tym bardziej potworny im bardziej bliski opisującemu. Warto wiec przeanalizować Holocaust z tej perspektywy na podstawie dzieł spisanych przez ludzi, którzy go przeżyli. Tekst ten użyje w tym celu reportażu Hanny Krall Zdążyć przed Panem Bogiem oraz Opowiadań Tadeusza Borowskiego. Ukażą one bowiem zagładę z dwóch stron tej samej maszyny terroru. Od środka getta oraz obozu zagłady.Hanna Krall przeprowadziła wywiad rzekę z ostatnim żyjącym przywódcą powstania w getcie warszawskim, Markiem Edelmanem. Znany potem jako Zdążyć przed Panem Bogiem tekst to wstrząsająca mieszanka relacji oraz osobistych przemyśleń człowieka będącego uczestnikiem straszliwych wydarzeń II wojny światowej.   Edelman poświęca wiele czasu opisaniu warunków panujących w getcie, by po chwili wytłumaczyć na ich kanwie kierujące powstańcami motywy. Był osobą znajdującą się na samym początku straszliwej maszyny Zagłady i nie omieszkał przekazać wszystkich szczegółów tego horroru. Getto było miejscem wiecznie przepełnionym, pozbawionym dobrej opieki medycznej oraz odpowiedniej ilości racji żywnościowych.Wstrząsające wydają się dzisiaj opisy choroby głodowej, sporządzone przez doktor Teodozję Goliborską. Oni oraz inni lekarze z getta starali się nie dać umierać na marne ludziom i chociaż wiedzą uczynić ich śmierć pożyteczną. Dowiadujemy się również o rozdzielaniu w szpitalu dzieciom pół jajka i witaminy C przez samych lekarzy, by oszczędzać tego strasznego obowiązku salowym.    Musimy sobie uzmysłowić, że opowiadający to człowiek nie zdaje relacji z filmu czy widzianych jedynie wydarzeń, on w nich uczestniczył. Codziennie nosił ze szpitala na aryjską stronę krew ludzi chorych na tyfus, wiedział więc co dzieje się w jego murach. Sam też był więźniem getta, codziennie oglądał ludzi słabnących na ulicach i zapewne sam umierał z głodu. To czyni tę relację tak bardzo okropną. Nie zdaje jej historyk ani obserwator, a osoba skazana na Całopalenie ze względu na bycie Żydem. Nabieramy dzięki temu osobistego podejścia do jego opowiadania, wczuwamy się. Atmosfera uwięzienia oraz postawienia \"pod murem\" całej społeczności udziela nam się, możemy lepiej zrozumieć kierujące nimi motywy.Właśnie na tym polega niesamowita siła perspektywy uczestnika oraz obserwatora zarazem. Edelman widział zagładę getta, widział odchodzące z Umschlagplatz wagony wypełnione ludźmi. Całkowicie zdawał sobie przy tym sprawę, gdzie podążają. Wielu oszukiwało się, chociaż zapewne również dawało wiarę przypuszczeniom o przeznaczeniu transportów. Rzeczywistość była zwyczajnie zbyt straszna. Czterysta tysięcy ludzi przeszło koło niego przez sześć tygodni, on zaś musiał z tego tłumu wyłowić przydatnych dla ŻOB. Samo to mogłoby załamać słabego człowieka, potrzeba dokonywania selekcji.    Edelman przedstawia więc widok na upodlenie, ale również uchyla rąbka tajemnicy mordu, pokazując zapychanie bydlęcych wagonów cichym, zrezygnowanym tłumem. Tutaj uwydatnia się po raz kolejny wyższość osobistej relacji nad historycznym opisem. Pewien profesor zarzucił bohaterowi, że mieszkańcy getta \"szli jak bydło na rzeź\". Z perspektywy osoby będącej daleko od tych wydarzeń istotnie może wydawać się dziwnym brak buntu ze stron tak wielkiej masy ludzi. Dzięki temu, że opowiada nam tę historię osoba żyjąca tymi wydarzeniami, wiemy, jednak jak to było w rzeczywistości. Poznajemy strach, głód, przygniatającą atmosferę \"ratowania życia za wszelką cenę\". Dzięki Edelmanowi możemy zrozumieć a przez to stworzyć bardziej kompletny obraz Holocaustu.     \n\n\n   Tadeusz Borowski przeżył drugą stronę machiny Zagłady, tą zakończoną krematorium. W swoich Opowiadaniach zamieścił historie inspirowane własnymi przeżyciami z obozu zagłady. Takiego, do jakiego odjazdy wagonów obserwował na Umschlagplatz Marek Edelman. Obaj tworzą więc razem kompletny obraz grozy, odpowiadają też na pytanie o stan wewnętrzny uczestników tych wydarzeń.W opowiadaniu \"Proszę państwa do gazu\" dowiadujemy się, jak wyglądał koniec podróży każdego pociągu, zaś \"Ludzie, którzy szli\" to straszliwa opowieść o ogromie tego masowego mordu. Borowski uczestniczył w tym wydarzeniu jeszcze bardziej od Edelmana, chociaż nie był Żydem. Jako więzień opisał i być może częściowo uległ procesowi zlagrowania - uwstecznienia moralności do celu przetrwania sytuacji skrajnej. Dzięki temu mógł jednak po wojnie przybliżyć problematykę duchowej katastrofy mionów ocalonych z Zagłady ludzi, niezależnie od ich pochodzenia etnicznego.   Dopełnia to również odpowiedź Edelmana na zarzut o bezrozumne pójście na rzeź. Wobec tej ogromnej masy ludzi zastosowano terror, który zwyczajnie złamał ich wolną wolę na kowadle instynktu samozachowawczego. Nie można mieć tu do nikogo pretensji, ponieważ wymagałoby się wtedy przekroczenia pewnych zasad natury poprzez ducha. Możemy sobie z tego zdać jednak sprawę dopiero po zapoznaniu się z perspektywą uczestnika Zagłady.Przedstawione powyżej teksty mieszają ze sobą perspektywy uczestników i obserwatorów. Dowodzą tym samym, że wobec pewnych wydarzeń nie jest możliwe pozostać obojętnym. Historia ma to do siebie, że wkręca postronnych w swoje ciężkie tryby niezależnie od ich woli. Paradoksalnie jednak dobrze, że powstała właśni tak osobista forma relacji o Holocauście. Masowość tej brodni odbiera jej tragizm ludzki, którym jest przesiąknięta. Widzimy ogrom liczb, a znikają nam twarze konkretnych ofiar. Dzięki wspomnieniom Edelmana czy Borowskiego ci ludzie odzyskują swoją podmiotowość. My zaś zyskujemy możliwość, by zrozumieć i nie dopuścić, by kiedykolwiek się to powtórzyło.     \n\n\n\n\n\n\n\n\n\n"
            },
            {
                "pytanie": "94. Jak pamięć o przeszłości wpływa na teraźniejszość? Omów zagadnienie na podstawie „Zdążyć przed Panem Bogiem” Hanny Krall. W swojej odpowiedzi uwzględnij również wybrany kontekst.",
                "opracowanie": "\n\n   Marek Edelman to postać, która wiedziała bardzo dużo o brzemieniu przeszłości. Być może właśnie dlatego w pewnym momencie miał dosyć liberalne spojrzenie na pamięć o niej. W wywiadzie dla Hanny Krall przyznał nawet, że nie chce się już kłócić ze zwolennikami heroizowania wydarzeń z getta warszawskiego. Szczególnie dramatycznie brzmi to właśnie z ust człowieka, który widział wszystko na własne oczy i przez pewien czas nawet dowodził powstaniem.Naoczny świadek zostaje zakrzyczany przez ludzi niemogących sobie poradzić z prawdą o przeszłości. Pokazuje to zarazem, że pamięć jest rzeczą, na którą mamy wpływ i ona ma wpływ na nas. Edelman chciał pokazać prawdę o tym, co wydarzyło się w getcie warszawskim, ludzie zaś chcieli heroizmu. Dzięki niemu budowali legendę żydowskich powstańców, dowartościowywali się. Stawiając pomniki, tworzyli symbol, którym inni mogli się potem inspirować. Nawet jeżeli odbiegał on od prawdy.   To jednak dosyć smutna właściwość pamięci — jej wybiórczość i możliwość manipulacji. Edelman przedstawia również milszą stronę tego zjawiska. Po przeżyciu koszmaru likwidacji getta i samego Holocaustu został kardiochirurgiem. Chciałbym zwyczajnie przydatny, ratować życie, a nie je odbierać. Doświadczenie przeszłości zmieniło go, pozwoliło dostrzec inną perspektywę. Jak sam potem to ujął, chciał zdążyć przed Panem Bogiem. Buńczuczne słowa ateisty, tak. Niemniej wyrażają żywą pamięć o kruchości życia, które zapisane zostały w duchu Edelmana przez dawne przejścia. Możemy więc powiedzieć, że pamięć o przeszłości wpłynęła na Edelmana, on zaś pod jej naporem pokierował swoją przyszłością i pomógł wielu ludziom przeżyć. Tak jak zrobił to wiele lat wcześniej w getcie warszawskim.Być może Pan Tadeusz na pierwszy rzut oka nie wydaje się najlepszym przykładem pamięci przeszłości kształtującej przyszłość. Niemniej wszystko w epopei Mickiewicza rozbija się właśnie o pamięć. Przecież to zajadła pamiętliwość Gerwazego budzi w hrabim Horeszce niechęć do Sopliców, co ostatecznie doprowadza do zajazdu i walki z moskalami. Zarazem Gerwazy pamięta jedynie to, co podpowiada mu zapiekła nienawiść do Jacka Soplicy. Wszak stolnik wybacza mordercy chwilę przed śmiercią, a klucznik zapamiętale kieruje się własną wersją prawdy i nią kształtuje przyszłość obu rodzin.    Wspomniany wyżej Jacek Soplica również jest człowiekiem, którego teraźniejszość wynika z przeszłości. Swoim warcholstwem oraz dumą skrzywdził wielu ludzi, w tym stolnika i matkę swojego własnego syna. Pamięć o tych wydarzeniach nie dawała mu jednak żyć, dlatego właśnie zdecydował się na wstąpienie między mnichów. Mamy tutaj do czynienia z podobną sytuacją jak historia Marka Edelmana. Człowiek pamięta dotkliwe sytuacje z przeszłości i te determinują jego poczynania.Jacek Soplica postanawia jednak nauczyć się na błędach, wyciągnąć lekcję z przeszłości. Chce naprawić wyrządzone krzywdy, dlatego działa na rzecz Polski i planuje połączyć oba rody. Wynika to z jego pamięci o przeszłości. Jednak w przeciwieństwie do Gerwazego, ksiądz Robak pragnie tę pamięć przekuć w coś dobrego. Nie żyje też przeszłością, a raczej uczy się na jej błędach. Gerwazy z kolei rozpamiętuje dawne krzywdy, utknął gdzieś między tym co było i tym, co jest. Nie rozumie, że tym samym traci możliwość stworzenia lepszej przyszłości.     \n\n\n   Co ciekawe, samo dzieło również możemy analizować pod względem pamięci wpływającej na przyszłość. Mickiewicz napisał „Pana Tadeusza” z myślą przechowania w nim i utrwalenia pewnej wizji przeszłości, tzw. złotego wieku. Ta idea miała posłużyć jako siła narodowotwórcza, „trafić pod strzechy” i pozwolić przetrwać stłamszonej polskości. Zarazem pamięć o krainie lat dziecięcych dawała tęskniącym za Polską ludziom możliwość ucieczki. Mickiewicz zapewne przypuszczał, że jego spisana pamięć, nawet jeżeli wyidealizowana, pozwoli idei narodowej przetrwać najgorsze czasy i doczekać odrodzenia. Tym samym wieszcz narodowy tworząc niejako wspólnotę pamięci pośród Polaków, wpłynął na swoją przyszłość, a naszą teraźniejszość — jego dzieła są podwaliną kultury wolnej Polski.Pamięć o przeszłości ma wpływ na nasze nastawienie względem rzeczy przyszłych. Możemy kierować się inspirującymi wizjami złotego wieku, rozpamiętywać dawne krzywdy, albo starać się unikać błędów popełnionych za młodu. Wiele jednak zależy od tego, jak zapamiętamy wcześniejsze wydarzenia i jakie wyciągniemy z tego wnioski. Dochodzimy tutaj do ciekawej konkluzji: pamięć nas, my na przyszłość, ale też my mamy wpływ na pamięć. Fenomen ten wręcz przeraża, ponieważ daje człowiekowi ogromną władzę w obrębie własnego umysłu, a zarazem czyni go bezwładnym niewolnikiem swojego postrzegania. Mimo wszystko dobrze jest jednak pamiętać. Lepiej jest bowiem mieć, z czego wyciągać ewentualne wnioski na przyszłość.     \n\n\n\n\n\n\n\n\n\n"
            }
        ]
    },
    {
        "tytul": "Albert Camus, „Dżuma”",
        "opracowania": [
            {
                "pytanie": "95. Ludzka solidarność w obliczu zagrożenia. Omów zagadnienie na podstawie „Dżumy” Alberta Camusa. W swojej odpowiedzi uwzględnij również wybrany kontekst.",
                "opracowanie": "\n\n   Tytułowa dżuma to choroba dotykająca miejsce akcji powieści Alberta Camusa - miasto Oran. Ta niepozorna francuska prefektura na wybrzeżu Algierii nie wyróżnia się niczym szczególnym, co autor wyjątkowo mocno podkreśla. Dzięki temu wydarzenia mające miejsce na ulicach miasta możemy rozumieć w odniesieniu do całej ludzkości i wszystkich epok historycznych. Śmiertelna choroba jest więc wcieleniem odwiecznego zagrożenia, być może samego zła, wobec którego musimy stanąć jako społeczność. Mieszkańcy Oranu początkowo zupełnie ignorują zagrożenie, dzięki czemu odpędzają od siebie jego widmo. Kiedy ilość trupów na ulicach zaczyna narastać, wielu popada w rozpacz. Duża grupa orańczyków zaczyna jednak działać na rzecz ograniczenia choroby i wzajemnej pomocy. Rodzi się między nimi solidarność, poczucie odpowiedzialności za siebie nawzajem. Pozwoli ono przetrwać odciętemu miastu, bardziej interesujące są jednak pobudki rodzące ową solidarność. Tych jest zaś mnogo, co dobitnie pokazują kolejni bohaterowie „Dżumy”.Doktor Bernard Rieux, główny bohater i narrator powieści, reprezentuje postawę prometejską. Realizując z poświęceniem swoje lekarskie obowiązki, chce działać dla dobra gatunku ludzkiego. Nie godzi się bowiem ze światem, gdzie powszechne są cierpienie i śmierć. Prometeizm to szczególny rodzaj solidarności, nakazujący jednostce poświęcenie dla dobra szeroko rozumianej ludzkości. Człowiek będący przykładem tej postawy tak jak doktor Rieux, użycza innym swoich talentów w każdy czas. Podczas zagrożenia jet jednak gotowy do poświęceń, nie tylko wspólnej walki o przetrwanie.Podobnie najbliższy współpracownik narratora, Jean Terrou. Człowiek ten owładnięty jest wręcz chęcią zostania świeckim świętym, a więc zmiany świata na lepsze. Zrażony do kary śmierci, walczy z Kostuchą gdzie tylko może. Jego solidarność z ludzkością objawia się więc jako efekt idealizmu, bunt przeciwko tragicznemu losowi naszego rodzaju. Jest to szlachetna postawa, nawet jeżeli od początku skazana na porażkę.   Ojciec Paneloux jest z kolei przykładem solidarności rodzącej się z przymiotów wiary. Początkowo widzący w cierpieniu orańczyków karę za grzechy, zmienił zdanie pod wpływem widoku cierpień dziecka. Do orańczyków zaczął wtedy mówić „my”, co wyrażało jego solidarność z cierpiącymi. W drugim człowieku zobaczył wtedy brata, dzielącego z nim wspólny los i równie mocno podległego nierozwiązywalnej zagadce śmierci.Dziennikarz Rambert, również początkowo niechętny włączeniu się w walkę z dżumą, zrobił to z powodów honorowych. Jak sam przyznał, poczuł się orańczykiem, widząc ogrom nieszczęścia innych. Nie mógł uciec i być szczęśliwy z ukochaną, kiedy inni cierpieli. Wykazał się więc dumą i honorem, które zrodziły w nim solidarność.    Albert Camus w swojej „Dżumie” ukazuje, że solidarność wobec nieszczęścia do dobra i naturalna dla człowieka cecha. Ujawnia się poprzez inne szlachetne elementy naszej natury, takie jak współczucie, idealizm, czy pokora.Paraboliczna powieść jest doskonałym polem do filozoficznych rozważań, nie może się jednak równać z praktyką. Tej niestety nie zabraknie w historii naszego kraju. Najnowsze dzieje Polski pełne są momentów zagrożenia, które wymagały od naszego narodu solidarności. Jednym z nich była II wojna światowa. Podczas tego konfliktu wielu ludzi dało dramatyczne, ale zarazem bohaterskie świadectwo solidarności.     \n\n\n   Jest tak w przypadku Zośki, Alka i Rudego - bohaterów „Kamieni na szaniec”. Wychowani w poczuciu patriotycznego i obywatelskiego obowiązku wobec społeczeństwa, wykazywali wręcz prometejskie aspiracje. Nie mogli być też obojętni wobec okupacji, mimo młodego wieku. Nawet podczas opuszczania zagrożonej Warszawy, włączyli się w pomoc uciekającym cywilom. Potem bardzo szybko przeszli do konspiracji, czując potrzebę działania wobec niedoli wszystkich Polaków. Wynikało to z ich poczucia solidarności, co najbardziej widać po wypowiedziach Rudego odnośnie pracy przy odbudowie kraju. Ten am Rudy stanie się przyczynkiem Akcji pod Arsenałem, która stanowi przykład ogromnej odwagi i przyjacielskiej więzi między młodymi członkami Szarych Szeregów.Niestety, nie wszyscy podzielali ich poglądy. Wielu spośród ludzi wyłamywało się z solidarności wobec okupanta, okazując jawny egoizm. Takich ludzi chłopcy musieli „napominać” dla dobra ogółu. Gazowanie kin czy bicie szyb warszawskich fotografów-kolaborantów brzmi może jak ostracyzm i swoiste zastraszanie, pokazuje jednak, jak ważna jest w sytuacjach skrajnych solidarność grupy. Rozbicie społecznej więzi i podział, a w szczególności kolaboracja, działała na rzecz Niemców. Tym samym zaś dokładała się do próby eksterminacji naszego narodu. Wybicie szyby było w takim ujęciu jedynie „napomnieniem” nieroztropnego obywatela.   Solidarność w obliczu zagrożenia jest niezwykle istotna, dla przetrwania danej grupy. Wspólna praca nad zażegnaniem grożącego nam niebezpieczeństwa pozwala je zażegnać i jest naturalnym mechanizmem obronnym naszego gatunku. Zarazem jednak przekracza czysto biologiczne formy, biorąc swój początek ze szlachetnych cech ducha i charakteru danego człowieka.     \n\n\n\n\n\n\n\n\n\n"
            },
            {
                "pytanie": "96.Powinności moralne człowieka w obliczu zagrożenia. Omów zagadnienie na podstawie „Dżumy” Alberta Camusa. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Adrianna Strużyńska.\n   Głównym bohaterem i narratorem powieści jest doktor Bernard Rieux. Stanowi on przykład osoby, która dochowuje wierności wyznawanym przez siebie wartościom, nawet kiedy jest to niewygodne. Bohater w młodości wybrał zawód lekarza, chociaż pochodził z prostej rodziny. Nie zrobił tego jednak wyłącznie, żeby zarabiać dobre pieniądze i żyć na wyższym poziomie od swoich rodziców. Zawód lekarza był dla niego misją.Gdy w Oranie wybuchła epidemia dżumy, lekarze znaleźli się w wyjątkowo trudnej sytuacji. Doktor Rieux stanął jednak na wysokości zadania. Jako pierwszy, poinformował syndykat lekarzy, że mają do czynienia z dżumą. Radził podjęcie zdecydowanych kroków, nawet gdy inni nie wierzyli jeszcze, że w mieście faktycznie panuje aż tak ciężka choroba. W końcu jednak syndykat przyznał mu rację, a prefektura zamknęła bramy miasta.   Życie doktora Rieux zostało podporządkowane walce z epidemią. Mimo zmęczenia, każdego dnia odwiedzał pacjentów. Zapewniał im opiekę medyczną już przed wybuchem epidemii, leczył biednych pacjentów za darmo. Doktor Rieux odwiedzał domy chorych, mimo ogromnego ryzyka zarażenia i śmierci. Początkowo nie miał nawet skutecznego lekarstwa na dżumę, ponieważ doktor Castel pracował nad serum.Gdy lekarstwo już było gotowe, początkowo również nie pomagało chorym. Doktor Rieux starał się więc przynajmniej ulżyć pacjentom w cierpieniu. Przecinał dychawice, żeby poczuli się choć trochę lepiej. Często spotykał się z niechęcią, ponieważ rodziny chorych wiedziały, że jego nadejście wiąże się z izolacją od umierających bliskich i kwarantanną. Doktor Rieux nie traktował tego osobiście i dalej wykonywał swoje obowiązki. Zdawał sobie sprawę, że udzielanie pomocy medycznej jest obowiązkiem lekarza, z którego nie można zrezygnować. Rieux walczył z dżumą do samego końca. Udało mu się przetrwać epidemię, ale to nie oznacza, że nie zetknął się z cierpieniem. Musiał poradzić sobie ze śmiercią przebywającej w sanatorium żony i przyjaciela - Jeana Tarrou.    Moralność była też niezwykle ważna dla Jeana Tarrou. Bohater jest jednym z bardziej tajemniczych bohaterów powieści. Pojawił się w mieście krótko przed wybuchem epidemii, bez żadnego konkretnego powodu. Szybko zaklimatyzował się jednak w Oranie, dlatego nie mógł pozostać obojętny, gdy wybuchła epidemia.Tarrou nie potrafił biernie przyglądać się ludzkiemu cierpieniu. Zdawał sobie sprawę, przed jak trudnym zadaniem stanęli medycy. Wpadł więc na pomysł stworzenia formacji sanitarnych. Zgłosić mogli się do nich wszyscy chętni mieszkańcy. Formacje wspierały medyków w prostych czynnościach np. transporcie chorych. Tarrou zdawał sobie sprawę, że ryzykuje zarażeniem. Był jednak w stanie zaakceptować to ryzyko, ponieważ moralność była dla niego ważniejsza. Jego światopogląd wynikał po części z doświadczeń z czasów młodości.    W przeciwieństwie do doktora Rieux, Tarrou pochodził z zamożnej rodziny. Jego ojciec był prokuratorem o dwóch obliczach: w domu był spokojnym ojcem rodziny, a w pracy - bezdusznym prokuratorem o silnym charakterze. Przestępcy oczywiście zasługują na karę, jednak widok ojca podczas pracy przerósł nastoletniego Jeana. Tarrou był w szoku, gdy zobaczył, jak ojciec skazuje mężczyznę na śmierć. Od tego czasu, Tarrou oddalił się od ojca, a w końcu uciekł z domu. Podróżując po świecie jako cel postawił sobie walkę ze śmiercią.Po czasie oczywiście zdał sobie sprawę, że ta walka jest niemożliwa do wygrania - w końcu człowiek jest istotą śmiertelną. Nie zamierzał się jednak poddać, ponieważ pozostawał wierny wyznawanym przez siebie wartościom. Za swoją moralność Tarrou zapłacił najwyższą cenę - zachorował na dżumę i zmarł.     \n\nAutorką opracowania jest: Adrianna Strużyńska.\n   Z dylematami moralnymi zmagał się Raymond Rambert. Był paryskim dziennikarzem, który pojawił się w Oranie, żeby przygotować reportaż o życiu algierskich Arabów. Rambert padł ofiarą nieszczęśliwego zbiegu wydarzeń - w mieście wybuchła epidemia dżumy. Początkowo Rambert myślał wyłącznie o sobie - chciał spotkać się z ukochaną, która została w Paryżu. Uważał, że skoro nie jest mieszkańcem Oranu, powinien mieć prawo do opuszczenia miasta. Prefektura nie zamierzała jednak wyrazić zgody na wyjazd z Oranu. Rambert nawiązał kontakt z przemytnikami, żeby uciec.Termin nielegalnego wyjazdu wciąż był jednak przekładany, dlatego Rambert postanowił zaangażować się w pracę formacji sanitarnych, dopóki nie uda mu się uciec. Wtedy rozpoczęła się jego przemiana wewnętrzna. W końcu nadarzyła się okazja do ucieczki. Ku zaskoczeniu wszystkich, Rambert postanowił zostać w mieście. Stwierdził, że byłoby mu wstyd przed sobą i ukochaną, gdyby uciekł z zadżumionego miasta. Bohater zaczął kierować się honorem, a nie uczuciami. Udało mu się przetrwać, a po zakończeniu epidemii, jego ukochana przyjechała do Oranu.   Tematyka moralności w obliczu zagrożenia pojawia się również w wierszu Wisławy Szymborskiej „Minuta ciszy po Ludwice Wawrzyńskiej”. Poetka napisała go, poruszona losami kobiety, której imię i nazwisko umieściła w tytule. Ludwika Wawrzyńska była polską pedagog, która zmarła, ratując czwórkę dzieci z pożaru. Kobieta zdobyła się na heroizm w obliczu zagrożenia życia i zapłaciła za to najwyższą cenę.W wierszu padają słynne słowa: „Tyle wie­my o so­bie, ile nas spraw­dzo­no”. Rzeczywiście, nikt z nas nie może być pewny, jak zachowałby się w obliczu zagrożenia, dopóki nie znajdzie się w takiej sytuacji. Łatwo jest wygłaszać wzniosłe słowa i unosić się honorem, kiedy nie jesteśmy zmuszeni tego udowodnić. Doktor Rieux, Jean Tarrou, Raymond Rambert czy prawdziwa bohaterka - Ludwika Wawrzyńska udowadniają jednak, że możliwe jest dochowanie wierności swoim zasadom, również w obliczu choroby lub śmierci.     \n\n\n\n\n\n\n\n\n\n"
            },
            {
                "pytanie": "97. Człowiek wobec cierpienia i śmierci. Omów zagadnienie na podstawie „Dżumy” Alberta Camusa. W swojej odpowiedzi uwzględnij również wybrany kontekst.",
                "opracowanie": "\n\n   Powieść paraboliczna to niezwykle ciekawy gatunek literacki. Jak sama nazwa wskazuje, jej fabuła służy za narzędzie przekazania treści głębszych, często o charakterze filozoficznym. Albert Camus, znaczący egzystencjalista XX wieku, swoją „Dżumą” zadał wiele pytań oraz przestrzegł przyszłe pokolenia przed bardzo horrorami minionego stulecia. Analizowana pod tym względem powieść jest w istocie próbą oddania charakteru systemu totalitarnego, a nawet stricte zła, które pleni się pośród ludzi. Na bazie wydarzeń z Oranu Camus podejmuje się również ukazania kilku interesujących podejść ludzi do zagadnień takich jak cierpienie i śmierć. Wiele z nich jest wręcz skrajnie od siebie różnych.Na pierwszy plan wysuwa się rzecz jasna doktor Bernard Rieux. Prezentuje on sobą postawę prometejską - jest jednostką poświęcającą się dla dobra ludzkości. Rieux sam cierpi, jego ciężko chora żona przebywa w sanatorium poza miastem i umiera z dala od męża podczas trwania zarazy. Mimo to lekarz niestrudzenie walczy o uratowanie mieszkańców Oranu. Jego prometejska postawa wynika z miłości do ludzi, poczucia solidarności. Zarazem postrzega samo cierpienie w kategorii całkowicie wrogiej, jest ono dla niego zjawiskiem niepotrzebnym. W przypływie gniewu krzyczy do ojca Paneloux, że nigdy nie pokocha świata, gdzie dzieci są torturowane.   Podobną postawę reprezentuje Jean Tarrou - syn zastępcy prokuratora o skrajnych poglądach co do kary śmierci. Człowiek ten, chociaż wierzy w ludzkie dobro, postrzega zarazem świat jako miejsce zbudowane na śmierci. Nie zgadza się z tym, co prowadzi go do samotnej walki. Obaj lekarze nastawieni są więc najprościej rzecz ujmując, przeciwko cierpieniu i śmierci. Świat staje się przez to miejscem wrogim, którego beznadziejności przeciwstawiają swój idealizm.Trochę inną postawę reprezentuje ojciec Paneloux. Ten wybitny jezuicki kaznodzieja to, w przeciwieństwie do wyżej wspomnianych lekarzy, człowiek wiary. Wszystko ma więc dla niego wyższy sens, jest dopustem Boga. Zarazem jednak kapłan, skupiając się na transcendentnej interpretacji rzeczywistości, gubi z oczu solidarność wobec człowieka. Skutkuje to potępieniem bliźniego, jednoznacznym określeniem dżumy jako kary za grzechy.    Widząc jednak ile cierpienia i śmierci wywołuje choroba, ojciec Paneloux zmienia zdanie. Jego postawa staje się pokorna, otwiera swoje serce na płynącą z bólu naukę. Tym samym jezuita reprezentuje sobą postawę człowieka, który nie odrzuca cierpienia jako elementu świata, a poszukuje w nim nauki, sensu. Zmiana, jaka dokonuje się w ojcu Paneloux, pokazuje, że z perspektywy człowieka jest to doświadczenie trudne. Łatwo jest bowiem krytycznie interpretować pewne zjawiska.Mówienie o cierpieniu i śmierci nie może się nigdy obyć bez wspomnienia o Hiobie. Ten najsłynniejszy ze wszystkich wiernych Bogu cierpiących jest zarazem przykładem ludzkiego zagubienia w obliczu straszliwego losu. Istotnie główny bohater Księgi Hioba nie wyrzekł się Boga nawet po tak straszliwych stratach, jak śmierć dzieci i własna choroba. Niemniej, nie rozumiejąc z ludzkiej perspektywy dotykających go nieszczęść, zwątpił w jakikolwiek porządek rzeczy. Bóg, choć czcigodny, stał się dla niego istotą chaotyczną, rozdzielającą cierpienie bez żadnego sensu. Tak rozumiane życie to bezsensowna gehenna, gdzie niezależnie od obranej ścieżki można w każdym momencie stracić wszystko.     \n\n\n   Hiob, choć nie traci wiary, załamuje się pod ciężarem swoich doświadczeń. W istocie liczył on, że uniknie nieszczęść poprzez pobożne życie. Nie rozumiał więc ani istoty cierpienia i śmierci, ani też ich celowości. Co prawda Księga Hioba tego ostatniego nie określa wprost, przeczy jednak chaotycznej naturze tych zjawisk. Tym samym Hioba możemy określić początkowo jako człowieka uważającego świat za miejsce chaotyczne i przepełnione bezsensownym bólem, który dopiero w toku całej księgi Starego Testamentu pokornie poddaje się prawdzie o nieuniknionym i zarazem niosącym naukę cierpieniu.Człowiek codziennie zmaga się z przeciwnościami, które potrafią podkopać sensowność jego istnienia. Cierpienie i śmierć niosą straszliwe wątpliwości, z których wychodzimy w różnym stanie. Ostatecznie jednak wyłonić możemy dwa główne podejścia oraz dwie ich konsekwencje. Mianowicie możemy przyjąć bezsensowność bytu przepełnionego bólem albo odwrotnie - starać się dostrzec w ludzkim losie mądrość ponad nasz przyrodzony rozum. To z kolei prowadzi do konkluzji, że wobec cierpienia i bólu należy się poddać lub walczyć. Co ciekawe, zarówno przyjęcie głębszego sensu, jak i bezsensowności cierpienia może prowadzić do obu tych postaw. Świadczy to o ogromnym skomplikowaniu mikrokosmosu ludzkiego ducha, stykającego się z egzystencjalną tajemnicą. Możemy jednak dostrzec jedną wspólną myśl. Zarówno ateista Camus, jak i religijny twórca Księgi Hioba wskazują człowiekowi solidarność i współczucie jako drogę wychodzenia naprzeciw tej tajemnicy.     \n\n\n\n\n\n\n\n\n\n"
            }
        ]
    },
    {
        "tytul": "George Orwell, „Rok 1984”",
        "opracowania": [
            {
                "pytanie": "98. Literacka ocena systemów totalitarnych. Omów zagadnienie na podstawie powieści „Rok 1984” George’a Orwella. W swojej odpowiedzi uwzględnij również wybrany kontekst.",
                "opracowanie": "\n\n   Gdy dochodzi do rozmowy o niebezpieczeństwach wszechogarniającego systemu, nie sposób pominąć twórczości Orwella. Ten utalentowany pisarz i niezwykle interesujący człowiek wręcz instynktownie rozumiał mechanizmy działania i rozwoju totalitaryzmu. Być może domyślił się ich już podczas uczestnictwa w hiszpańskiej wojnie domowej, gdzie jako republikanin doświadczył „pomocy” radzieckich towarzyszy z ZSRR. Jako przedstawiciel pokolenia II wojny światowej widział również potworności, do jakich doprowadził niemiecki nazizm. Wszystko to skumulowało się w jedną powieść, stanowiącą przestrogę przed rozwojem ludzkich systemów politycznych w tym kierunku - „Rok 1984”.Upiorna wizja świata zdominowanego przez Partię napawa czytelnika realną grozą. Całkowita dominacja każdej dziedziny życia, począwszy od pracy aż po czas wolny i środowisko rodzinne, jest nam dobrze znana z opisów historycznych. Jednak Orwell doskonale zobrazował prawdziwe niebezpieczeństwo totalitaryzmu, zawarte w samej jego nazwie. Otóż system Angsocu nie chciał tylko nakazywać ludziom sposobu postępowania. On rościł sobie prawo do kontroli samej rzeczywistości. Robił to poprzez propagandę oraz rewizjonizm historyczny. Jak głosiła jedna z idei Partii: kto rządzi przeszłością, w tego rękach jest przyszłość; kto rządzi teraźniejszością, w tego rękach jest przeszłość. Celem ostatecznym władzy było stworzenie sytuacji, w której człowiek nie byłby w stanie się zbuntować, ani nawet podważyć zasadności działania reżimu, ponieważ nie mieściłoby się to w jego ramach poznawczych. Dosłownie pragnął przemodelować sposób myślenia ludzi, zastąpić ich wolną wolę i sposób postrzegania rzeczywistości ustaloną przez siebie wizją. Takie narzędzie jak nowomowa czy dwójmyślenie miały do tego doprowadzić.   Prawdziwą siłą „Roku 1984” nie jest jednak skrajność orwellowskiej wizji, a trafna ocena sposobu działania i rozwoju totalitaryzmu. Minęło już sporo czasu od wydania powieści, ZSRR zdążyło odejść ku zasłużonemu zapomnieniu. Przez ten cza mogliśmy (i dalej możemy) obserwować jak przewidywania pisarza się ziszczają. Jako Polacy sami przeżyliśmy okres podsłuchów, donosicielstwa i tworzenia propagandowej imitacji rzeczywistości. Nawet dzisiaj istnieją reżimy, choćby Chiny czy Korea Północna, które na swój sposób możemy nazwać modelowymi przykładami Angsocu.Orwell miał ten przywilej, że o temacie swojej powieści mógł pisać z zewnątrz. Bezpieczny w świecie cywilizowanych norm moralnych i etycznych. W historii literatury istnieli jednak tacy, którzy byli po „drugiej stronie” drutu kolczastego. Dzięki temu zdołali poznać realia systemu, którego opis zawarli w swoich dziełach. Taki niezwykle cenny punkt widzenia reprezentuje „Inny świat” Gustawa Herlinga-Grudzińskiego. Będąc przez szereg lat więźniem jercewskiego łagru, autor na własnym przykładzie doświadczył działania totalitaryzmu.    Grudziński powtarzał bowiem, że obóz był miniaturą państwa totalitarnego. Cały system zakładał narzucenie totalnej kontroli nad więźniem. Służył do tego głód, brak prywatności i system donosów. Ciężka praca fizyczna osłabiała dodatkowo psychikę osadzonego. Nie było możliwości buntu, jeżeli nie istniała solidarność osadzonych, a ci nie mieli przy tym sił do stawiania oporu.     \n\n\n   Wyniszczenie poprzez pracę i zdławienie oporu stanowiło tylko dwa z celów obozu. Ostatni był o wiele bardziej upiorny. Polegał on na całkowitym zniszczeniu człowieczeństwa w osadzonym, zniszczeniu jego zasad moralnych i zezwierzęceniu. Zlagrownie, bo tak nazywano ten proces, dawał systemowi możliwość ukształtowania psychiki osadzonego. Grudziński zauważył, że cały układ dążył niejako do wymuszenia na osadzonym uwierzenia we własną winę i wręcz samopotępienia. Pamiętamy takie działanie z książki Orwella. Możemy więc powiedzieć, że obaj pisarze zauważyli dążenie systemu totalitarnego do zakłamania rzeczywistości. Grudziński pokazał przy tym, że prowadzi on również do dehumanizacji.W słowie totalitaryzm zawarta jest cała stojąca za nią idea. System ten dąży do kontroli totalnej, jego założeniem jest pełne podporządkowanie jednostki. Pisarze doskonale oddawali w swoich dziełach charakter totalitaryzmu, wystawiając mu przy tym niezwykle negatywną ocenę. Kolejno rozwijali zagadnienia takie jak brutalność reżimu, zacieranie granic prawdy i fałszu, czy pogarda dla indywidualizmu. Wydaje się jednak, że ci wybitni intelektualiści nie poprzestali jedynie na suchej ocenie pewnego zjawiska. Oni ostrzegali poprzez ten opis, często bardzo dobitnie. Orwell pragnął zwrócić uwagę na kierunek rozwoju systemu totalitarnego i konsekwencje jego nieskrępowanej ewolucji. Z kolei Grudziński przynosił informacje z „innego świata”, żeby rozwiać wątpliwości co do „najlepszego ze wszystkich ustrojów”. Biorąc jednak pod uwagę geopolitykę i trendy wśród nowoczesnych intelektualistów, należy postawić smutną konkluzję o niewyciągnięciu wniosków. Totalitaryzm niestety nadal nam grozi, tym razem ma tylko białe rękawiczki.     \n\n\n\n\n\n\n\n\n\n"
            },
            {
                "pytanie": "99. Czy możliwe jest zbudowanie doskonałego państwa? Omów zagadnienie na podstawie powieści „Rok 1984” George’a Orwella. W swojej odpowiedzi uwzględnij również wybrany kontekst.",
                "opracowanie": "\n\n   Zazwyczaj kiedy mowa o idei państwa doskonałego, wymienia się trzy nieprzeciętne nazwiska. Pierwszym jest rzecz jasna Platon, drugim nieoceniony Tomasz Morus. Trzeci z tego grona nie pasuje nieco do pozostałych ze względu na bycie pisarzem, do dyskusji wniósł jednak nadspodziewanie dużo. Udało mu się bowiem stworzyć antyutopię, która stała się po wielu latach dystopią. Mowa tu rzecz jasna o George Orwellu i jego Roku „Roku 1984”.Przedstawiona przez pisarza wizja świata (jego) przyszłości to piekło totalnej kontroli systemu nad człowiekiem. Oceania jest bowiem państwem totalitarnym, gdzie nawet myśl podlega ciągłej kontroli Partii Wewnętrznej i stojącego na jej czele Wielkiego Brata. Władza dokonuje tego poprzez inwigilację, przepisywanie historii oraz działania socjotechniczne, takie jak tworzeni nowomowy. Celem Partii jest stworzenie sytuacji, gdzie człowiek nie będzie już zdolny buntować się przeciwko niej, ponieważ nie będzie zwyczajnie posiadał żadnych możliwości wyartykułowania swojego niezadowolenia.   Tymczasem obywatele Oceanii mają na co narzekać. Ciągłe niedobory, zagrożenie wojną i strach przed Policją Myśli to tylko kilka problemów nękających przeciętnego człowieka. Straszne jest też to, że rewolucja Angsocu, która stworzyła ten horror, przeprowadzona została pod hasłami wyzwolenia i poprawy ludzkiego życia. Tymczasem Partia przejęła władzę i zamiast dzierży ją dla dobra obywateli, postanowiła sprawować ją dla samej władzy. System stał się wszystkim, a odpowiedzią na bolączki społeczeństwa wyeliminowanie możliwości ich dostrzeżenia.Powieść Orwella stanowi przykład niemożliwości stworzenia państwa doskonałego, ponieważ ma swoje korzenie w rzeczywistości. Nawet laik nieznający biografii autora rozpozna, jakie historyczne postaci i wydarzenia go zainspirowały. Chodzi rzecz jasna o czerwone widmo płynące z ZSRR. Domniemanego „dobrodziejstwa” stalinizmu i „miłości” towarzysza Stalina Orwell doświadczył jeszcze za czasów wojny domowej w Hiszpanii. Wspomnienia tego koszmaru i pogłoski płynące z ZSRR dogłębnie wstrząsnęły lewicującym pisarzem. Tym bardziej że rosyjski komunizm miał przecież przynieść ludzkości dobrobyt oraz szczęście. Próbując ostrzec ludzi swojego pokolenia, Orwell popełnił „Rok 1984”. Z historii wiemy, że doskonale rozumiał mechanizmy kierujące systemami totalitarnymi. Tym samym udowodnił, że próba stworzenia dopiętego, idealnego systemu będzie w rzeczywistości maszynką do mielenia ludzi. System nie znosi bowiem aberracji, a wolna wola jest przecież największą z nich.    Orwell wieszczył zniszczenie historii przez stalinizm. Dzisiaj jednak żyjemy w świecie, gdzie ZSRR stanowi raczej straszące zza grobu widmo. Stoimy tymczasem u progu świata niepokojąco zbliżonego do wizji innego pisarza — Aldousa Huxleya. Jego „Nowy wspaniały świat” pokazuje zwycięstwo materializmu i kapitalizmu. Opiewa dobrobyt oraz powszechne szczęście ludzi pozornie wolnych. Pozornie, ponieważ zostali idealnie skrojeni do swojej roli i dzięki temu są zadowoleni. Ich wątpliwości wytłumiono poprzez narkotyki, a umysły omamiono blichtrem konsumpcjonizmu.     \n\n\n   Pozornie jednak Republika to właśnie państwo doskonałe, utopia. Długie życie, dobrobyt i brak problemów społecznych. W porównaniu do Oceanii jest wręcz rajem na Ziemi. Ceną za zwycięstwo systemu ponownie był jednak człowiek. Pozbawiono go wolnej woli, otumaniono konsumpcyjnymi dobrami i ostatecznie potraktowano jako zasób. Republika nie spełnia więc jednego z podstawowych celów państwa — tworzenia przestrzeni do rozwoju własnych obywateli. Zamiast tego proponuje im najwyższe zadowolenie na poziomie biologicznym. Być może Republika stanowi idealny system porządku społecznego. Na pewno nie jest jednak doskonałym państwem. Chcąc dać ludziom szczęście, zabiło bowiem człowieczeństwo.Już Platon w swoim Państwie stworzył wizję systemu, który niwelowałby wszelkie niepokoje społeczne. Jeżeli jednak zastanowimy się nad nim głębiej, dostrzeżemy, że tłamsił on własnych uczestników. Tym samym platońska utopia była kastowym społeczeństwem sztywnych zasad, mechanizmem więżącym organiczną naturę człowieka. Tak samo było z każdą, wyimaginowaną bądź prawdziwą próbą budowania państwa doskonałego. Zawsze zasadzało się ono na stworzeniu systemu, który ostatecznie pozbywał się człowieczeństwa z ludzi, którym miał służyć. Doskonałość bowiem nie leży w naszej naturze i przez to wszystko, co nawet pozornie doskonałe będzie musiało nas do siebie nagiąć bądź zniszczyć. Wbrew pozorom negacja możliwości stworzenia doskonałego państwa nie jest podejściem pesymistycznym. Prawdziwe państwo jest organizmem, a więc elastycznie dopasowuje się do potrzeb własnych obywateli. Twórzmy więc nieidealne państwa nieidealnych ludzi. Tylko takie nie staną się koszmarem na jawie.     \n\n\n\n\n\n\n\n\n\n"
            },
            {
                "pytanie": "100. Jednostka w systemie totalitarnym. Omów zagadnienie na podstawie powieści „Rok 1984” George’a Orwella. W swojej odpowiedzi uwzględnij również wybrany kontekst.",
                "opracowanie": "\n\n   Oceania jest państwem, gdzie niepodzielne rządy sprawuje Partia na czele z Wielkim Bratem. Będące w stanie permanentnej wojny ze swoimi sąsiadami, cierpi ciągłe niedobory. System rządów, na których opiera się Oceania jest Angsoc, słowo w nowomowie oznaczające angielski socjalizm. To wszystko jednak tylko elementy większej całości — horroru systemu całkowicie kontrolującego obywateli. Nie mówimy tu wyłącznie o czymś, co znamy pod nazwą państwa policyjnego. Oceania pragnie całkowicie wyeliminować możliwość podważenie władzy, zapanować nad rzeczywistością swoich mieszkańców i nawet ich myślami. Służą ku temu rozliczne metody, z których inwigilacja jest najmniej przerażająca.Wspomniana wcześniej nowomowa to jedna z nich. Język kształtuje postrzeganie rzeczywistości. Partia włada więc nim, uproszczając do postaci, która nie będzie pozwalała na wyrażanie głębszych idei. Służąc jedynie do najprostszej formy komunikacji, przeistoczy się w kwakmowę i zawęża światopogląd obywatela do jedynie słusznego. Wszystko, co było nie po myśli władzy, ulegało zniszczeniu albo zmianie. Dotyczyło to również historii. Jeden ze sloganów Angsocu brzmiał: „kto rządzi przeszłością, w tego rękach jest przyszłość; kto rządzi teraźniejszością, w tego rękach jest przeszłość”. Przepisywano więc książki, a niepomyślne fakty naginano, aby udowodnić nieomylność Partii. Możliwość miany historii była też elementem dwójmyślenia — wpajania ludziom bezwiednego przyjmowania dwóch sprzecznych ze sobą faktów za prawdziwe. System pragnął również kontroli nad myślami obywateli. Czuwała nad tym Policja Myśli. Wywoływała strach przed ewaporowaniem — wymazaniem z życia, społeczeństwa, historii.   Powieść „Rok 1984” ukazuje hiperbolę totalitaryzmu. System istnieje w niej dla jednego konkretnego celu — wyeliminowania możliwości buntu. Manipuluje więc postrzeganiem rzeczywistości przez jednostkę tak, by nie mogła nawet wyrazić swojej dezaprobaty. Podlega wiec totalnej kontroli, żyje w symulakrze pojęć, która definiuje jej możliwość ogarnięcia swojego położenia. Nie mogą się z niej wymknąć nawet buntownicy. Główny bohater powieści, Winston Smith, nie podlega dwójmyśleniu i dzięki temu nie może podporządkować się systemowi. Ten jednak i tak go dopada. W wizji Orwella jednostka pozostaje bezsilna wobec zorganizowanego gwałtu na jej suwerenności.George Orwell widział na własne oczy, czego może dokonać totalitaryzm podczas wojny domowej w Hiszpanii. Nigdy nie był jednak jednostką wtłoczoną w taki system. Gustaw Herling-Grudziński z kolei poznał doskonałe wszystkie „uroki” utopijnych wizji czasów stalinizmu. Zesłany do sowieckiego łagru staje się świadkiem zezwierzęcenia i walki o utrzymanie swojego człowieczeństwa. Tytuł wspomnień Grudzińskiego, „Inny świat”, nawiązuje do „Zapisków z martwego domu” Fiodora Dostojewskiego, ale również odmiennej rzeczywistości systemu totalitarnego. Łagier stanowił bowiem rzeczywistość, gdzie prawa świata poza drutem kolczastym nie obowiązywały.    Wszystko na terenie Zony zostało pomyślane tak, by odczłowieczyć więźniów. Począwszy na uzależnieniu racji żywnościowych od reżimu pracy, a aprobowaniu donosicielstwa kończąc. Łagier był miejscem, gdzie obowiązywała zasada przetrwania za wszelką cenę. Więźniowie nie mogli się przez to buntować, ponieważ stanowili dla siebie równie wielkie zagrożenie, co sam system. Dzięki temu miał on nad nimi pełną kontrolę. Grudziński zauważył jednak, że istniała możliwość ratunku od złagrowania — totalnego oddania się nieludzkim prawom łagru.     \n\n\n   Dopóki człowiek próbował ratować swoje człowieczeństwo, chociaż niewielkimi gestami życzliwości i miłości, pozostawał poza totalną kontrolą. Skrajnym przykładem takiego myślenia była Natalia Lwowna, która uważała, że możliwość decydowania o momencie i sposobie śmierci czyni ją wolną. Prawdziwą grozą napawa jednak nie tyle opis potworności, których Grudziński doświadczył w Zonie ile myśl, że łagier stanowił państwo totalitarne w pigułce. Treść „Innego świata” przedstawia skondensowane życie każdej jednostki pod panowaniem pod takim panowaniem. Tym samym można powiedzieć, że totalitaryzm tworzy ze swoich obywateli więźniów.Wolność to podstawowa cecha człowieka. Już od starożytności definiowano pojęcie wolnej woli, która pozwala nam podejmować indywidualne decyzje. Domaga się tego nasza natura, chociaż wielokrotnie robi to na naszą niekorzyść. Niemniej horror totalitaryzmu pokazuje, że istnieją rzeczy gorsze od błędnych decyzji. Całkowita próba odebrania nam możliwości decydowania o sobie stanowi największą zbrodnię wszystkich systemów tego typu. Zaprzeczają one naszej naturze, butnie próbują kształtować rzeczywistość i przez to odbierają człowieczeństwo żyjącym w nich ludziom. Doświadczenia XX wieku pokazują jednak, że mimo zakusów tego zinstytucjonalizowanego zła, istnieje sposobność zachowania resztek wolności. Stanowi ją zwyczajna ludzka przyzwoitość, życzliwość i dająca im początek miłość. Jeżeli tylko wykażemy siłę, by je w sobie pielęgnować, reżim nigdy do końca nas nie złamie. Być może dlatego horrory XX wieku nie przetrwały do dnia dzisiejszego. Choć możliwa do tłamszenia, jednostka ma bowiem ogromną siłę.     \n\n\n\n\n\n\n\n\n\n"
            },
            {
                "pytanie": "101. Jak zachować wolność w państwie totalitarnym? Omów zagadnienie na podstawie powieści „Rok 1984” George’a Orwella. W swojej odpowiedzi uwzględnij również wybrany kontekst.",
                "opracowanie": "\n\n   Powieść Orwella stanowi przykład dystopii, a więc nurtu rozwijającego niepokojące tendencje zaobserwowane przez pisarza. Możemy ją więc z czystym sumieniem uważać za eksperyment myślowy przeprowadzony nad totalitaryzmem. Niestety dla ludzkości eksperyment jak najbardziej udany, ponieważ Orwell doskonale oddał sposoby rozwoju systemu totalitarnego. W łapiący za serce sposób ujął również dramat jednostki, która jest osamotniona w rozumieniu beznadziejnego położenia społeczeństwa i samej siebie.Winston Smith, bo o nim mowa, reprezentuje sobą smutny przypadek człowieka świadomego bardziej od innych. Przejawia się to brakiem podatności na dwójmyślenie — przyjmowanie za prawdziwe dwóch sprzecznych ze sobą faktów na raz. Tym samym cierpi w systemie wykorzystującym ten mechanizm socjotechniczny do zakłamywania i przez to kreowania rzeczywistości. Paradoksalnie jednak pozwala mu również wyjrzeć poza system, chociaż początkowo Smith nie rozumie, na co konkretnie spogląda. Prawda i potrzeba jej poszukiwania, niszczy bohatera, czyniąc jednak na swój sposób wolnym. Nie jest bowiem bezmyślnym dronem Angsocu. To z kolei prowadzi go do kolejnej formy poszukiwania wolności w systemie totalitarnym — ratowania człowieczeństwa.   Przyjmuje ono formę poszukiwania relacji, zrozumienia. Smith odnajdzie je u Julii i O'Briena, chociaż ten drugi ostatecznie wykorzysta tę potrzebę przeciwko niemu. Nawiązanie relacji z drugim człowiekiem jest istotną formą przeciwstawienia się totalitarnym zapędom systemu. Reżim jest bowiem zaborczy, pragnie być jedynym władcą ludzkich serc. Tym samym nie może pozwolić na miłość, a nawet zdrowe relacje rodzinne. Dlatego właśnie tworzy organizacje typu Kapuś czy Liga Antyseksualna. Zabijają braterstwo, solidarność i miłość kieruje całą uwagę na Wielkiego Brata. Związek Julii i Winstona dawał im tym samym wolność, po raz kolejny stanowiąc alternatywę wykraczającą ponad prawie całkowicie dopięty system. Stanowił zarazem formę buntu, ostatnią drogę ku wolności jednostki.Tutaj ewidentnie wykazywała się Julia. Udając zaangażowaną działaczkę Ligi Antyseksualnej, działała zarazem w zupełnej sprzeczności z zasadami. Celowo je łamała, czerpiąc przyjemność z drobnym złośliwości wobec Wielkiego Brata. Czuła również na pewien sposób instynktowną niechęć do narzucania sobie całkowitego podporządkowania. Buntowała się więc możliwie najlepiej, jak umiała. Problem polegał na tym, że nie miało to formy świadomej. Julia nie była rewolucjonistką, przypominała bardziej dorastającego nastolatka. Testowała system niczym apodyktycznego rodzica, tym samym udowadniając instynktowność swojego zachowania. Nie ulega jednak wątpliwości, że tak jak nastolatek szuka w ten sposób emancypacji, tak Julia realizowała swoją wewnętrzną potrzebę wolności.    Treść wyżej przedstawionych argumentów możemy jedynie ocenić, poprzez zestawienie ich z prawdziwymi przeżyciami ofiary państwa totalitarnego. Taką bez wątpienia był Gustaw Herling-Grudziński. Jego zapiski zatytułowane „Inny świat” zawierają szereg historii zza drutu kolczastego łagru, określanego przez autora jako państwo totalitarne w pigułce. Dostrzeżemy tam te same mechanizmy poszukiwania wolności i sposobów przetrwania, jakie opisał autor „Roku 1984”.Przykładem poszukującego prawdy buntownika jest, chociażby Kostylew. Ta jedna z najciekawszych postaci w „Innym świecie” wyraża świadomy sprzeciw wobec systemu, który ją oszukał. Początkowo mężczyzna wspierał komunizm, jednak głód wiedzy o świecie zewnętrznym przekonał go o kłamliwych podstawach reżimu. Dając świadectwo prawdzie Kostrylew skazał się na łagier. Wolał jednak dokonywać samookaleczenia, niż pracować na rzecz znienawidzonego systemu. Tym samym prawda wyzwoliła go od „czaru” komunizmu, a bunt pozwolił zachować wewnętrzną niezależność. Niestety Kostrylew zapłacił za to najwyższą cenę.     \n\n\n   Najważniejszym przejawem wolności w Zonie była jednak walka ze złagrowaniem. Grudziński podkreśla przez całą książkę, że system skonstruowany jest na potrzeby całkowitego odczłowieczenia osadzonego. Robi to poprzez wtłoczenie w nieludzkie zasady. Jeżeli więzień podda się im, jest stracony. Jednak drobne akty człowieczeństwa, takie jak solidarność czy miłość chroniły człowieka przez złagrowaniem. Tym samym nie pozwalały na odebranie mu jego własnej natury i choć jedynie wewnętrznie, to jednak czyniły wolnym.Wszystkie wyżej wymienione sposoby na zachowanie wolności w państwie totalitarnym są drogami ratowania jej wewnętrznej emanacji. Odwołują się do podstawy tego stanu, jego idei. Prawda, człowieczeństwo i bunt nie wyjmują jednostki z oddziaływania reżimu, pozwalają jej jednak przekroczyć tę niewolę. Ukazują również, jak cenna jest wolność — bohaterowie wyżej omawianych tekstów często płacili za nią własnym życiem. Historie te niosą jednak odrobinę nadziei. Jeżeli bowiem źródłem wolności jest wewnętrzne życie człowieka, zawsze będzie istniał zalążek sprzeciwu wobec totalitaryzmu. Ten zaś może go obalić niczym kropla, która drąży skałę.     \n\n\n\n\n\n\n\n\n\n"
            },
            {
                "pytanie": "102. Nowomowa jako sposób na ograniczenie wolności człowieka. Omów zagadnienie na podstawie powieści „Rok 1984” George’a Orwella. W swojej odpowiedzi uwzględnij również wybrany kontekst.",
                "opracowanie": "\n\nRok 1984   Chociaż w rzeczywistości nie wydaje się diaboliczna, a często nawet raczej śmieszna, pełni ona taką samą rolę jak u swego zarania. To forma ograniczenia wolności człowieka poprzez wpływanie na jego percepcję rzeczywistości, przebudowywanie mechanizmów myślowych. Każdą tezę trzeba jednak udowodnić. Nie będzie zaś lepszego przykładu jak Rok 1984 oraz plakat propagandowy z czasów PRL \"Olbrzym i zapluty karzeł reakcji\" Włodzimierza Zakrzewskiego.Na początku należy określić dokładnie, co Orwell rozumiał przez nowomowę. W powieści Rok 1984 stanowiła ona sztuczny język używany na terenie Oceanii, który docelowo miał zastąpić angielski. Wynikało to z celu, jakim dla Partii była eliminacja możliwości popełnienia myślozbrodni. Język ma wie właściwości, które chciano wykorzystać do jego osiągnięcia. Po pierwsze opisuje rzeczywistość, po drugie zaś kreuje sposób jej postrzegania.   Nowomowa miała być pozbawiona słów możliwych do użycia w celu wyrażenia negatywnych cech reżimu, zarazem jednak pozwalać opisywać świat jedynie w sposób prawowierny. Zmieniano wiec znaczenie słów, inne wykreślano bądź tworzono nowe. W docelowej formie nowomowa miała przybrać kształt dźwięków podobnych kwakaniu, wydobywających się z gardła w sposób pozbawiony głębszej refleksji. Dzięki temu nadal służyłaby do komunikacji, nie można byłoby jednak wykorzystać jej w celu myślozbrodni. Już ten opis ukazuje całą perfidię istnienia nowomowy.W rzeczywistości stanowiła narzędzie do przeprogramowania mieszkańców i zawężania ich horyzontów do jedynie słusznej wykładni Partii. Wolność z kolei, jeżeli brać pod uwagę najprostszą definicję, polega na dokonywaniu wyboru. Partia przy pomocy nowomowy nie tyle usuwała tę możliwość, ile niwelowała samą koncepcję. Ludzie mieli bowiem ostatecznie nie móc nawet artykułować myśli, która byłaby sprzeczna z \"prawdą\" angsocu. Nie mogąc zaś czegoś opisać, nie wiedzieliby, czym to jest. Tutaj krąg się domyka. Wolność przestaje istnieć, ponieważ nikt nie ma o niej pojęcia.    Tutaj należy porzucić świat wykreowany przez George'a Orwella i zanurzyć się w nie mniej mrocznych realiach PRL. Rzeczywistość znana z autopsji jeszcze kilku pokoleniom wstecz również posiadała swoją nowomowę. Do dzisiaj śmieje się z niej wielu pamiętających realny socjalizm, bywa parodiowana przez komików. Stanowiła jednak narzędzie represji równie diaboliczne co sztuczny język Oceanii. Najłatwiej dostrzec to na przykładzie propagandy, a więc plakatu.Słynny \"Zapluty karzeł reakcji\" Włodzimierza Zakrzewskiego przedstawia wielkiego żołnierza AL i małego, zaplutego człowieczka z zawieszką \"AK\" na szyi. Dla wydobycia specyfiki PRL-owskiej nowomowy najważniejszy jest jednak napis wieńczący plakat. Służy on obrazowemu przedstawieniu przeciwnika, w tym wypadku AK, jako kogoś z gruntu żałosnego i słabego. Przybiera to formę sloganu, co częste dla tego języka, ale również zmienia znaczenie starych słów. Chodzi mianowicie o \"reakcję\". Normalnie określa działanie wywołane jakąś akcją.     \n\n\n   Tutaj ma ewidentnie pejoratywny wydźwięk, określa wszelkie organizacje działające przeciw socjalistycznemu reżimowi. Tak więc istnieją podobieństwa w budowie, czy jednak powoduje on ukrócenie wolności człowieka? Ewidentnie zakłamuje rzeczywistość, a przynajmniej przedstawia jej propagandową wersję. Robi to jednak w sposób perfidny, sięga po elementy zmiany sposobu myślenia.Określenie przeciwnika mianem \"reakcji\" oznacza bowiem że socjaliści są stroną aktywną. Działanie jest zaś dla większości ludzi pozytywne. Tak więc myślowo tworzy się tutaj rozdźwięk akcja-reakcja, dobro-zło. Przeciwnik jest tworzony złym bez potrzeby obrażania, na poziomie zniekształcenia samego sposobu odbioru rzeczywistości. Propaganda nowomowy odbierała więc ludziom możliwość zaprzeczenia jej prawdziwości przez przedstawienie bardzo mętne, wieloznaczne. Czyniła ich więc niewolnikami \"jedynie słusznego\" poglądu.   Człowiek jest niewolnikiem dopiero wtedy, kiedy sam o tym zadecyduje. Można bowiem spętać ciało, ale myśli do niedawna pozostawały od tego wolne. Razem z nimi wyzwolony był też duch, który góruje nad ciałem i umysłem. Niestety, nowoczesne metody perswazji powoli wdzierają się również na tę płaszczyznę. Orwell nie był pierwszym pomysłodawcą takiego wykorzystania języka, on zwyczajnie zauważył pewne niepokojące symptomy. Problem nowomowy nie zniknął bowiem, a rozwinął się, groźnie ewoluował. Czymże bowiem jest poprawność polityczna, kneblująca usta ludzi i powodująca zanik debaty publicznej? Wolność słowa jest wolnością człowieka. Nie ma zaś większej niewoli słów niż przekucie całego języka w łańcuch oplatający umysł i ducha.     \n\n\n\n\n\n\n\n\n\n"
            }
        ]
    },
    {
        "tytul": "Sławomir Mrożek, „Tango”",
        "opracowania": [
            {
                "pytanie": "103. Bunt przeciwko porządkowi społecznemu. Omów zagadnienie na podstawie „Tanga” Sławomira Mrożka. W swojej odpowiedzi uwzględnij również wybrany kontekst.",
                "opracowanie": "\n\n   Zygmunt Krasiński był żywo zainteresowany problematyką buntu z powodów czysto osobistych. Przyszło mu bowiem żyć w czasach wielkich zawirowań politycznych, ruchów narodowowyzwoleńczych i powoli korodującego systemu feudalnego. Jako arystokrata z pewnością prepełniony był grozą, widząc coraz bardziej zrewoltowane masy niższych klas. Widać to szczególnie w jego dramacie romantycznym „Nie-Boska komedia”. Przedstawiony tam obraz rewolucji ma kształt dantejskiego piekła, gdzie główny bohater powoli przemierza je od jednego do drugiego kręgu. To niezwykłe istotne porównanie, ponieważ hrabia Henryk porówna potem w rozmowie z Pankracym rewolucję do odtwarzania odwiecznych grzechów ludzkości w nowych formach.Co ciekawe, autor wcale nie zarzuca przywódcom buntu przeciwko staremu światu złych intencji. Pankracy, pomimo swojej pogardy dla własnych ludzi, to idealista. W rzeczywistości istotnie chciał wyzwolić ludzi, niszcząc całkowicie stary porządek. Widział w nim bowiem nie efekt skorodowania i wyrodzenia się pewnego ideału, a źródło wszelkiego ucisku. W planach Pankracego była wielka praca, danie ludziom lepszego jutra. Tymczasem jednak nie zauważał, że wolność, którą dał masom, była istotnie samowolą.   Zdjęcie wszelkich nakazów spowodowało wyzwolenie najniższych instynktów ludzkich. Porządek społeczny, rozumiany jako cywilizacja, jest bowiem ogranicznikiem tych cech natury, które uwolnione mogą doprowadzić nasz gatunek do autodestrukcji. Ostatecznie, bez jasnego kompasu moralnego, sam Pankracy miał zadatki nie na wyzwoliciela, ale na tyrana. Bunt w imię wolności ostatecznej jest więc jedynie spuszczeniem ze smyczy czającego się w nas zwierzęcia. Nawet jeżeli wcześniejszy porządek społeczny rzeczywiście był niesprawiedliwy, to jeszcze nie oznacza, że bezmyślne rozsadzenie go będzie lepsze.Sławomir Mrożek ujął problem buntu bardziej ogólnikowo, dzięki czemu otrzymał wizję transcendentną i mającą szerszy wyraz. Jego „Tango” nie dotyczy jedynie porządku społecznego rozumianego jako system, pokazuje również problem dekonstrukcji wartości kultury i problemu samookreślenia jednostki poprzez kontestację otoczenia.    W dramacie Mrożka dostrzegamy zarówno konflikt pokoleń, jak i problem zniszczenia tradycyjnych wartości przez awangardowe ruchy XX wieku. Przybiera to groteskową formę odwróconego świata, gdzie starsze pokolenie rewolucjonistów „uwolniło” świat i pogrążyło go w dekadenckim chaosie, zaś młodsze buntuje się przeciw tej rzekomej wolności. Pokazuje to, że sam „bunt” oraz „porządek społeczny” to pojęcia mogące być rozumiane bardzo różnie.Porzućmy tu jednak na chwilę dociekania o potrzebie każdego kolejnego pokolenia na zakwestionowanie wartości swoich poprzedników i stworzenie przez to miejsca na własną inwencję kulturotwórczą. Tango pokazuje też proces, w którym poszukiwanie wolności kończy się jej utratą na rzecz prawa dżungli. Pokolenie Stomila i Eleonory zdeknstruowało świat, tworząc z niego śmietnisko idei i całkowicie wywalając z ram moralnych. Bunt Artura wobec zastanego „nie-porządku” społecznego przybrał więc formę nadawania wartości, przywrócenia dawnego kształtu świata. Tyle tylko, że nie da się tego zrobić. Dawne formy nie wyrażały bowiem nic, zupełnie przeminęły.     \n\n\n   Artur szukał raczej wolności i nie wierzył w potrzebę porządku społecznego. Dlatego wiec zdecydował się na syntezę tych dwóch wartości — władzę. Władza pozwala pełniącemu ją być całkowicie wolnym, ponieważ to on kieruje społeczeństwem, nie na odwrót. Niestety biedny inteligent nie rozumiał też, że tak pojęta wolność uwalnia pierwsze i nigdy niedewaluujące się prawo życia - prawo silniejszego. Tym samym, kiedy Edek przejmuje władzę, historia zatacza koło. Cywilizacja mająca opanować pierwotne ludzkie instynkty, leży u stóp prymitywa odprawiającego plemienne tango zwycięstwa nad podbitymi idealistami dawnej rewolucji. Bunt tym samym, choć zajmuje to dwa pokolenia, kieruje ludzkość ku zniewoleniu poprzez barbaryzację.Niesprawiedliwość istnieje w każdym systemie. Taka jest natura bytu, że nigdy nie może osiągnąć ideału. Wielość oznacza zawsze konflikt, a ten niesie przegranych i wygranych — rządzonych oraz rządzących. Istotnie jedne porządki społeczne są też mniej sprawiedliwe od drugich. Tak więc stawienie oporu jawnej niesprawiedliwości to rzecz zrozumiała, wręcz szlachetna. Niemniej bunt, którym kieruje jedynie potrzeba wolności, ma w sobie potencjał do siania potwornego chaosu. Obalenie wszelkich praw nie przyniesie bowiem człowiekowi wyzwolenia, a powrót do początku naszego gatunku. To właśnie cywilizacja, a wraz z nią moralność oddzielają nas od brutalnego kultu siły, gdzie największy przedstawiciel naszego gatunku będzie rządził resztą „stada”. Nie można przy tym bronić niemoralnych systemów, jak to robią legiści. Porządek społeczny musi być oparty na moralności, a ta dążyć do sprawiedliwości. W każdym innym razie przyjdzie bunt, a ten pożre sam siebie i znowu zapanują Edki.     \n\n\n\n\n\n\n\n\n\n"
            },
            {
                "pytanie": "104. Konflikt pokoleń. Omów zagadnienie na podstawie „Tanga” Sławomira Mrożka. W swojej odpowiedzi uwzględnij również wybrany kontekst.",
                "opracowanie": "\n\n   Sławomir Mrożek przedstawił świat jakoby odwrócony do góry nogami. Mamy tam bowiem starsze pokolenie rewolucjonistów, którzy zbuntowali się wobec uporządkowanego świata. Stomil i Eleonora prowadzą dekadencki tryb życia, będąc niejako dumnymi z przeprowadzonej emancypacji. Nie wiążą ich już żadne „drobnomieszczańskie” przesądy ani zasady, czemu dają ostentacyjny przykład. Totalny bałagan panujący w domu, pozwolenie Stomila na posiadanie przez Eleonorę kochanka i całodniowa gra w karty to jednak za dużo dla ich potomka — Artura. Chłopak buntuje się więc, zaczynając żyć wedle zasad dawniej obalonych przez jego rodziców. Nosi garnitur, jest niezwykle formalny oraz ułożony.Początkowo można odnieść wrażenie, że pragnie wprowadzić porządek do tego chaotycznego świata. Jego pobudki są jednak bardziej atawistyczne, wręcz prozaiczne. Artur bowiem pragnie zwyczajnie emancypacji poprzez bunt. Jego zachowanie to nie wyraz sprzeciwu wobec postrewolucyjnego upadku wartości, a poszukiwanie przestrzeni dla własnej ekspresji. Mężczyzna nawet otwarcie wyrzuca to swoim rodzicom, zarzucając niemożliwość znalezienia sobie czegoś, przeciwko czemu mógłby się zbuntować. Paradoksalnie jest więc zniewolony przez entropijny świat swoich rodziców, ugrzązł w matni ich wizji rzeczywistości. Wszelkie próby wprowadzenia porządku to jedynie przejaw poszukiwania wolności, własnej ścieżki na zasadzie kontrastu do poprzedniego pokolenia. Jeżeli oni są chaotyczni, tur postanawia zaprowadzić porządek. Niemniej orientuje się ostatecznie w bezsensowności takiego postępowania.   Chcąc wolności, musi sięgnąć dalej niż tylko dziecinne „stawanie okoniem”. Taka forma emancypacji jest bowiem pusta, istotnie stanowi wydmuszkę bez wartości. Dlatego ostatecznie chce zdobyć władzę, która pozwala w jego mniemaniu na całkowitą i prawdziwą ekspresję. Jak to się kończy, doskonale wiemy. Świat gdzie wszelkie wartości, od moralnych po kulturowe, zostały obalone, nie zniesie próżni. Władza może zaś należeć w takim układzie tylko do najsilniejszego (obecnie) tyrana. Dlatego to Edek — troglodyta pozbawiony jakiejkolwiek dbałości o cywilizację, ostatecznie przejmuje władzę. Ostateczna wolność okazuje się iluzją otwartą na zjedzenie samej siebie przez bezpardonową wolność jednej jednostki wobec drugiej.Romantyzm jako epka literacka kształtował się w opozycji do oświecenia. Jego przedstawiciele odrzucali sformalizowany, zmanierowany stosunek swoich poprzedników do życia. Odmawiali rozumowi jego odwiecznej, transcendentnej roli poznawczej i zachwycali się nieskrępowaną mocą uczuć. Swoje zarzuty względem oświecenia i założenia nowego nurtu postanowił przybliżyć odbiorcy również wieszcz narodowy — Adam Mickiewicz.    Ballada pt. „Romantyczność” stanowi w istocie manifest polskiego romantyka. Przez to możemy też rozumieć ją jako przejaw konfliktu pokoleniowego, przelanego na papier. Fabuła ballady opiewa historię ludzi obserwujących szalejącą w amoku dziewczynę. Rozmawia ona ze swoim zmarłym ukochanym, jakby ten przebywał przy niej. Z zaniepokojonego tłumu wyłania się starszy człowiek, który próbuje przekonać innych do naukowych sposobów rozumienia wydarzeń i negacji widzenia dziewczyny jako niefalsyfikowalnego. Tymczasem narrator, który okazuje się obecny wśród obserwatorów, okazuje niezgodę. Dla niego bowiem „szkiełko i oko” są bezduszne, on zaś wierzy w istnienie głębszej niż rozumowa mądrości w świecie. Przejawem tej nadprzyrodzonej wiedzy ma być właśnie widziadło, z jakim bawi się dziewczyna.     \n\n\n   Widzimy tu więc wyraźny bunt jednego pokolenia przeciwko drugiemu. Wyraża go różnica pokoleń między starcem i narratorem oraz ich podejście do swoich racji. Narrator ewidentnie szuka przy tym własnej ścieżki ekspresji, ponieważ odrzuca całkowicie racjonalny, wytłumaczony świat starca. Chce odnaleźć prawdę poza tą już całkowicie znaną, mieć możliwość zrozumienia na własną rękę. Tym samym ich konflikt wyrasta poza wartości. Romantycy chcieli mieć możliwość wyrażania siebie, uwolnienia jednostki od ciężaru racjonalnego zachowania. Rzecz jasna przeciwstawiali się rozumowi i szli ku skrajnie odmiennym wartościom a podkreślić ten bunt, ale nie tylko. Patrzenie w serce i posiadanie serca to przecież najjaskrawsze możliwe osiągnięcie wolności. Rozum bowiem jest transcendentny, taki sam dla wszystkich. Tymczasem emocje, idąc za słowami Goethego, masz jedynie własne.Każde pokolenie ma swój czas buntu. Ostatnimi czasy takie konflikty zwyczajnie są jedynie mocniejsze niż przedtem. Wynika to jednak z potrzeby odnalezienia siebie, emancypacji. Kiedy świat, jak u Mrożka, zaczyna być chaotyczny, trudno znaleźć w nim sposób ekspresji. Nie ma się bowiem o co oprzeć i chociażby wobec tego sprzeciwić. Kiedy jednak znajdują oni takie wartości, łatwo przychodzi odnalezienie sobie drogi ku emancypacji. Widzimy więc, że konflikt pokoleń nie jest problemem odrzucenia ważnych dla swoich poprzedników ideałów, a raczej ich kontestacji. Mrożek to rozumiał, dlatego odwrócił rolę w swoim dramacie. Ostatecznie, jak wiemy, romantyzm też ponownie zastąpiła epoka bardziej skorelowana na rozum - pozytywizm. Świat jakby wrócił więc na dawne tory. Od początku chodziło bowiem o odnalezienie siebie przez nowe pokolenie, nie zaś zanegowanie czegokolwiek dla głębszego znaczenia.     \n\n\n\n\n\n\n\n\n\n"
            },
            {
                "pytanie": "105. Groteskowa reinterpretacja motywu tańca. Omów zagadnienie na podstawie „Tanga” Sławomira Mrożka. W swojej odpowiedzi uwzględnij również wybrany kontekst.",
                "opracowanie": "\n\n   Dramat Sławomira Mrożka interpretowany jest przez współczesnych na kilka różnych sposobów. Zazwyczaj wspomina się o problematyce buntu w rozumieniu konfliktu międzypokoleniowego i analizie świata postmodernistycznego — rzeczywistości stanowiącej „śmietnik” idei i obalonych wartości. Zbliża go to tym samym do „Szewców” Witkacego. Niemniej Mrożek zdaje się wykładać nam inny, bardziej ogólnikowy kształt tego upadku świata. Nie skupia się bowiem na konkretnych systemach, a dosłownie zestawia ze sobą koncepcję porządku, buntu i wolności, ukazując zależności między nimi.Pokolenie Stomila i Eleonory to zrewolucjonizowani kulturowo inteligenci, którzy w ramach swojego buntu wobec zastanego porządku doprowadzili do dekonstrukcji całego modelu tradycyjnych wartości. Artur z kolei, jako przedstawiciel kolejnego pokolenia, wychował się w tym chaosie i teoretycznie nie ma już przeciwko czemu się buntować. Jednak młodzież zawsze kontestuje zastany kształt świata, toteż Artur pragnie nadać rzeczywistości na nowo jakieś ramy porządku. Nie może jednak tego zrobić, ponieważ dysponuje tylko „pustą formą” - gestami pozbawionymi dla niego znaczenia. Ostatecznie dochodzi do wniosku, że jedynie władza daje wyzwolenie z tego schematu społecznej egzystencji, ponieważ dzierżący władzę nie ma już nad sobą nikogo. Wtedy jednak ginie z ręki Edka. Ten prymitywny troglodyta wprowadza w domu dyktat czystej siły fizycznej. Zakłada marynarkę Artura i przynosi magnetofon, z którego puszcza tango „La cumparsita” i prosi Eugeniusza do tańca. Dramat kończy się wykonaniem tanga ze wszystkimi figurami.   Groteska tej sceny polega na zestawieniu dramatycznej sceny śmierci oraz dyktatu przemocy z pięknym, zmysłowym tańcem towarzyskim. Istnieje ona jednak przynajmniej na dwóch poziomach, z czego ten drugi obejmuje płaszczyznę alegoryczną. Tango to taniec niezwykle zmysłowy, a przez to ekspresyjny. Wymaga również osoby prowadzącej w tańcu, wyznaczającej kolejne figury. Jest wiec alegorią życia, potrzeby brania z niego garściami, tego witalnego ruchu nadającemu mu biologiczny wręcz pęd. Jeżeli jednak zestawimy to znaczenie z zabiciem przez prymitywnego Edka Artura, zauważymy, jak podkreśla on całkowite zwycięstwo przemocy. Mrożek nie jest przy tym pierwszym, który wyraża wręcz podświadome połączenie brutalnych skłonności człowieka i jego popędów.To powrót do prymitywnego „początku”, trochę jak w „Jądrze Ciemności” Conrada. Wyrażenie tego poprzez piękny, doskonale wykonany taniec podkreśla przemocowy kształt władzy Edka i barbarię tej sytuacji. Kiedy wszystkie zasady zostaną obalone, ludzkość dopuści znowu, ograniczy wszystkie prawa do władzy silniejszego, piękno, dobro i wszelkie wyższe idee zostaną sprasowane w zezwierzęcony prymat siły. Groteska, jaką zastosował Mrożek, ma za zadanie podkreślić grozę sytuacji stoczenia się ludzkości ponownie ku jego barbarzyństwu. Może być ono jak ten taniec, piękne niczym dzikie zwierze. Nie zmieni to jednak faktu, że będzie krwiożercze i brutalne.    Scena, o której będzie teraz mowa, jest tak sugestywna, że przedostała się do języka potocznego w formie związku frazeologicznego. Mowa tu rzecz jasna o chocholim tańcu z „Wesela” Stanisława Wyspiańskiego. Podrygujący w rytm somnambulicznej melodii Polacy uwięzieni byli w matni wiecznego odtwarzania tych samych figur ludowego tańca. Wyspiański w tej groteskowej scenie wyraził zamarcie prawdziwego „życia” narodu, jego kulturalną i cywilizacyjną stagnację spowodowaną ciągłym oczekiwaniem na odrodzenie.     \n\n\n   Chochoł jako symbol przetrwania tradycji dla kolejnych pokoleń stawał się tutaj upiorem narzucającym narodowi kształt skansenu, gdzie tradycja jest jedynie bezsensownie odtwarzana. Chocholi taniec jest więc działaniem bezsensownym, wynikającym z niemocy. Dlaczego jednak taniec ten jest groteskowy? Ponieważ sama istota tego zjawiska to ruch, czyli działanie. Ten jest dodatkowo specyficzny, osadzony został na podłoży tradycji. Tymczasem Wyspiański nadaje mu cechy kręcenia się w kółko, niejako zastygnięcia w ruchu. Dzięki temu wydźwięk motywu jest mocniejszy, a czająca się gdzieś w podświadomości groza chocholego tańca wzbudza wręcz narodowe katharsis.Taniec jest istotną aktywnością w wielu kulturach. Jest praktycznie uniwersalnym językiem emocji. Niesie za sobą również wiele idei, które trudno byłoby wyrazić poprzez słowa. Właśnie z tego powodu użycie go w charakterze groteski nadaje przekazowi tak ogromną siłę. Odwołując się do wręcz pierwotnych instynktów i aksjomatów naszego gatunku, reinterpretowany w ten sposób motyw tańca zarazem napawa grozą i zmusza do refleksji. Stanowi tym samym fascynujący fenomen, możliwy do odbioru na wielu płaszczyznach. Jego przesłanie nie będzie jednak mętne, ponieważ sama idea tańca to synkretyczne połączenie wielu bodźców, jego odbiór może wiec być równie szeroki. Groteskowy taniec jest jak życie - pełen różnych prawd o nas samych.     \n\n\n\n\n\n\n\n\n\n"
            }
        ]
    },
    {
        "tytul": "Marek Nowakowski, wybrane opowiadanie z tomu „Raport o stanie wojennym”",
        "opracowania": [
            {
                "pytanie": "106. Bunt i bezradność – postawy bohaterów wobec realiów stanu wojennego. Omów zagadnienie na podstawie wybranego opowiadania z tomu „Raport o stanie wojennym” Marka Nowakowskiego. W swojej odpowiedzi uwzględnij również wybrany kontekst.",
                "opracowanie": "\n\n   2072 dni to historia opowiadana z perspektywy starszego człowieka, zaproszonego przez rodzinę syna na niedzielny obiad. Okazuje się, że są oni zaangażowani w pracę konspiracyjną. Starszy pan uważa to za głupotę i wyraźne narażanie bezpieczeństwa rodziny. Szczególnie chodzi mu o wnuki, dwóch małych chłopców. Jego syn to jednak uparty człowiek, który odziedziczył swoje cechy po równie upartym ojcu. Ten pamięta jeszcze okupację niemiecką, w której również podejmował podobne do obecnego pokolenia działania. Starzec przyjmuje postawę wyczekującą wobec wydarzeń stanu wojennego, myśli o zapewnieniu bytu bliskim i próbuje nakłonić ich do tego samego. To realista, mimo swojej wielkiej odwagi. Początkowo bowiem wydaje się wycofany, jednak w obliczu możliwości złapania syna przez milicję, ratuje go własnym kosztem.Postawa syna i ojca jest tutaj ciekawym spojrzeniem na problem buntu. Młodszy mężczyzna wierzy święcie w potrzebę przeciwstawienia się reżimowi, czytelnik może jednak odnieść wrażenie jego niefrasobliwości. Tymczasem wycofany i skupiony na przetrwaniu starszy człowiek w istocie jest zdeterminowany ryzykować życie dla dobrostanu własnej rodziny. Zaciera się więc granica między bohaterstwem a samolubstwem. Zarazem też widzimy, że postawa skupienia na przetrwaniu mogła wcale nie być tchórzostwem względem systemu. Porównać ją raczej należy do instynktownej walki o przetrwanie, a konkretnie wyznaczenie priorytetów do realizacji. Zazwyczaj najpierw cenimy sobie bliskich oraz własne dobro, dopiero potem ideały. Społeczeństwo postąpiło tak również w tym wypadku. Niestety, wiązało się to też z bezsilnością wobec władzy. Z kolei buntownicy sprzeciwiali się reżimowi i dążyli do jego upadku, często jednak zależni byli od prostych ludzi. Tych zarazem narażali na niebezpieczeństwo swoją działalnością.     \n\n\n   Olga Tokarczuk pozwala nam obserwować życie tych szarych ludzi oczyma cudzoziemca. Profesor Andrews w Warszawie to opowiadanie, które zawiera wiele opisów ludzi tamtego okresu. Przeważa wśród nich przymiotnik dziwnej bylejakości związanej z kolorem szarym. Andrewsowi wydają się wycofaną, milczącą masą o nieprzyjemnym usposobieniu. Przemykają szybko ulicami, wykonują sprawunki związane z okresem przedświątecznym. Tymczasem świat wokół nich przeżywa apokaliptyczne spazmy. Pojawiają się transportery opancerzone, telefony przestają działać. Stan wojenny wprowadza wyczuwalny niepokój, potęguje bezradność. Nadal jednak trzeba żyć i to właśnie jest celem tych ludzi. Przetrwanie, zapewnienie bytu najbliższym. Wedle opowiadania Tokarczuk to właśnie stanowiło główną motywację ludzi. Czy wynikała ona ze zobojętnienia? Bardzo prawdopodobne. Wydaje się jednak, że głównie przemawiał przez nich instynkt samozachowawczy. Andrews, choć nie rozumie, co się dzieje, wyczuwa w warszawiakach oba te stany. To właśnie przejawia się ich wrogością, milczącym zachowaniem i melancholijną aurą. Nie mogą zrobić kompletnie nic wobec tak wielkiej przemocy, jedynie starać się żyć dalej. Mają przecież swoje rodziny, o które trzeba dbać.Doświadczenie stanu wojennego pokazuje, że większość Polaków próbowała zwyczajnie przetrwać ten trudny okres, żyjąc, jak tylko mogli. Sytuacja ciążyła na nich, doprowadzając wewnętrznie do poczucia potwornej bezsilności, nie mogli jednak załamać się i zaprzestać codziennej walki o byt. Taka postawa dominowała, istniała jednak grupa buntowników. Te silne, wolne, a czasami zwyczajnie buńczuczne osobowości odrzucały terror WRON. Kierowały nimi różne pobudki. Niewątpliwie jednak niezależnie od motywów, walnie przyczynili się oni do końca stanu wojennego. Ocena tych dwóch postaw jest jednak nadal wyjątkowo trudna. Zważywszy, że prości ludzie mieli często do stracenia całe życie i bezpieczeństwo swoich rodzin, trudno wymagać od nich bohaterstwa. Z drugiej zaś strony bunt przeciwko ciemiężcy to chwalebna postawa, o ile rzecz jasna robiony jest z pełną świadomością. Rzeczywistość jak zawsze okazuje się więc bardziej skomplikowana od szlachetnej opowieści, a historia trudniejsza do oceny.     \n\n\n\n\n\nNowakowskiego a Edkiem z Tanga Sławomira Mrożka\n\n\n\n"
            }
        ]
    },
    {
        "tytul": "Marek Nowakowski, „Górą Edek”",
        "opracowania": [
            {
                "pytanie": "107. W jakim celu autor nawiązuje w swoim tekście do innego utworu literackiego? Omów zagadnienie na podstawie opowiadania „Górą Edek” Marka Nowakowskiego. W swojej odpowiedzi uwzględnij również wybrany kontekst.",
                "opracowanie": "\n\nGórą \"Edek\"Inny światNie-Boska komedia   Opowiadanie Marka Nowakowskiego w sposób oczywisty nawiązuje do dramatu Sławomira Mrożka Tango. Robi to już na wstępie, wykorzystując postać Edka z tego utworu w tytule. Niemniej dalej autor sam wyjaśnia powód nawiązania do dramatu, spowodowany zwykłym skojarzeniem. Historia dotyczy zdarzenia, jakie miało miejsce przy parkowaniu na pewnej zatłoczonej ulicy. Roztargniony nieco kierowca Fiata 126p stał się ofiarą wymuszenia wystosowanego przez kierowcę pewnego Forda. Poprzez brak ustępliwości odebrał on miejsce parkingowe kierowcy mniejszego auta. Następnie zignorował jego pretensje, ewidentnie zadowolony z bycia górą.Wygrana chamskiego, wyglądającego niczym neandertalczyk gbura z wychowanym i mniejszym \"typem inteligenta\" zdawała się Nowakowskiemu niczym żywcem wyjęta z ostatniej sceny dramatu Mrożka. Autor opowiadania pragnie tym samym zaznaczyć, że jej wydźwięk jest całkowicie słuszny. Rzeczywiście, kultura przegrywa z chamstwem, a cywilizowanie z brutalną siłą. Wspominając w swoim utworze dramat Mrożka, rozszerza wręcz zawarte tam przesłanie. Zarazem mocniej je akcentuje, wykorzystując do tego dwie perspektywy.   Inny świat również posiada nawiązanie już w swoim tytule. Jest to wszak fraza wyciągnięta z Zapisków z martwego domu Fiodora Dostojewskiego. Powieść ta pojawia się również na łamach dzieła Grudzińskiego, co stanowi wręcz wielopoziomowe nawiązanie. Wybierając tę frazę na tytuł, Polak wyraźnie porównuje doświadczenia Dostojewskiego i swoje. Obaj doświadczyli bowiem rzeczywistości zesłania na Syberię. Przez takie zestawienie poszerza znaczenie ukryte za tymi pierwszymi, co będzie również miało miejsce w przypadku historii z samą książką. Zawarty w jej tytule zwrot \"martwy dom\" zostaje bowiem rozszerzony na całą Rosję, sugerując śmierć jej społeczeństwa.Gustaw Herling-Grudziński wchodzi więc w dyskusję z Dostojewskim, szuka analogii między ich doświadczeniami. Kiedy zaś je znajduje, nie pozostaje na tym. Rozszerza te spostrzeżenia, nadaje im nieco nowy sens. Powoduje to przy okazji zwielokrotnienie odbioru dzieła oraz odpowiednie przedstawienie treści. Czytelnik zaznajomiony z lekturą, do której nawiązuje, będzie miał możliwość głębszego poznania problemu. Zostanie on tym samym wpisany w większy motyw.    Nie-Boska komedia Zygmunta Krasińskiego wykorzystuje nawiązanie nieco inaczej. Podczas gdy wcześniejsze przykłady inne dzieła rozszerzały znaczenie dzieł, do których nawiązywały, ta kieruje nas raczej ku skojarzeniom poprzez odwrócenie. Rzecz jasna tytuł dramatu Krasińskiego to nawiązanie do Boskiej komedii Dantego Alighieri. Sformułowanie zostaje tu jednak odwrócone. Co było u mistrza Dantego dziełem Boga, tutaj jest nieboskie. Stanowi wiec efekt diabelskich knować oraz ludzkiej ułomności. Chodzi mianowicie o porządek rzeczy, ów żałośnie komediowy los człowieka. Gdzie średniowieczny artysta ukazuje dążący do sprawiedliwości i zbawienia harmonijny ład, tam Krasiński ukazuje horror odrzucenia tego porządku.     \n\n\n   Dzięki zawarciu w tytule nawiązania do poematu Dantego polski romantyk od początku przedstawia wydarzenia ze swojego dramatu jako chaos, coś złego i sprzecznego z porządkiem rzeczy. Zarazem jednak oba dzieła łączy słowo \"komedia\" - a więc podejście do człowieczego losu, lekceważące podejście do jego doniosłości. Dialog pomiędzy dwoma dziełami jest tutaj kontrastem, mającym na celu nakierować odbiorcę na odpowiednie tory postrzegania utworu.Działanie twórcze wymaga inspiracji i posługiwania się pewnym kodem kulturowym. To pierwsze odpowiada za kreatywność, drugie zaś stanowi język przekazu idei dzieła. Nawiązywanie do innych utworów literackich to jeden ze sposobów na zrealizowanie tych dwóch warunków. Zainspirowany innym twórcą, autor odnajduje w jego dziele istotną wartość intelektualną. Poprzez nawiązanie poszerzy ją, a odbiorca szybciej zrozumie niuanse tego procesu. Nawiązanie może też podkreślać samo przesłanie autora, przeciwstawiając się przesłaniu innego dzieła. Zawsze jednak jest to wejście ich obu w pewien kontakt, zainicjowanie dialogu.     \n\n\n\n\n\n\n\n\n\n"
            }
        ]
    },
    {
        "tytul": "Jacek Dukaj, „Katedra”",
        "opracowania": [
            {
                "pytanie": "108. Nauka i metafizyka jako dwa sposoby mówienia o świecie. Omów zagadnienie na podstawie „Katedry” Jacka Dukaja. W swojej odpowiedzi uwzględnij również wybrany kontekst.",
                "opracowanie": "\n\n   Jacek Dukaj wybrał bardzo interesujący gatunek, biorąc pod uwagę tematykę jego pracy. Fantastyka naukowa kojarzy się nam zazwyczaj z triumfem nauki, wyrażonym przez zaawansowaną technologię przyszłości. Podróże kosmiczne, klonowanie i modyfikacje genetyczne są jednak poważnymi wyzwaniami, z którymi zmierzyć się musi również nasza sfera duchowa. Opowiadanie „Katedra” stawia przez pryzmat nieskończonej tajemnicy wszechświata pytania o ostateczny sens jego istnienia, a przez to istnienia Stwórcy wszechrzeczy. Konfrontując zaawansowaną technologiczni cywilizację ludzi przyszłości z nienazwanym, Dukaj pokazuje nam ograniczenia teorii naukowej, a nawet naszego własnego pojmowania.Ksiądz Lavone przybywa na Izmiraidy w celu zbadania historii tajemniczych uzdrowień, mających miejsce przy grobie Izmira Predú - kosmonauty, który poświęcił się dla ratowania członków swojej załogi. Co ciekawe, duchowny nie jest laikiem i podchodzi do sprawy najzupełniej naukowo. Zbiera informacje, analizuje fakty, snuje hipotezy. Zasięga nawet pomocy u naukowca, będącego w istocie świadomą tkanką mózgową wszczepioną do macicy kobiety. Telesfer, bo takie imię wybrała sobie ta istota, jest tworem zaawansowanej nauki i to właśnie w niej poszukuje odpowiedzi na tajemnicze właściwości planetoid oraz samej Katedry. Z tej perspektywy wszystko wydaje się logiczne, chociaż istnieje sporo niewiadomych. Wypełniająca wnętrze Izmiraid Czarna Wata w jakiś sposób wpłynęła na żywokryst zasiany przez Stefana Ugerzo i stworzyła Katedrę. Trajektoria planetoid wydaje się zaplanowana, a ich wzajemne oddziaływanie nieprzypadkowe. Mają więc prawdopodobnie obce pochodzenia. Wniosek logiczny, przyczyna i skutek. Nie wyjaśnia jednak wszystkiego. Tłumaczy bowiem tylko pewne fakty, łączy i wnioskuje.   Tymczasem Jacek Dukaj stawia pytania wykraczające poza naukę. Pyta bowiem o powód istnienia Izmiraid oraz samej Katedry. Dlaczego to właśnie tutaj Izmir Predú dokonał swojego poświęcenia? Jaki związek ma uzdrowienia Kottera Ugerzo i Gazmy z właściwościami samych planetoid? Dlaczego te zadziwiające obiekty istnieją i gdzie zmierzają? Kto też jest ich twórcą, Architektem oczekiwanym u samego końca opowiadania? Widzimy tu wiec wyraźną różnicę między nauką i metafizyką. Ta pierwsza stara się wyjaśnić sposób działania zjawisk. Ta druga szuka odpowiedzi na znacznie bardziej podstawowe pytanie: dlaczego.Oba podejścia się nie wykluczają, a przynajmniej Dukaj wydaje się tak sugerować. Badają jedynie inne pańszczyzny świata, wzajemnie się przenikające i na siebie oddziałujące. To bowiem trzecie podejście, które zarysowuje się w „Katedrze”. Wyjaśnienie naukowe danego zagadnienia nie wyklucza jego metafizycznego znaczenia.    Różnica między podejściem duchowym a materialistycznym miała również swoje odzwierciedlenie w kulturze. Oświecenie, zwane wiekiem rozumu, jako pierwsze rzuciło wyzwanie wszelkim formom nadnaturalnego rozumienia rzeczywistości. Ludzka natura ma jednak to do siebie, że następna epoka została zdominowana przez coś zgoła odmiennego. Romantyzm, bo o nim mowa, stanowił okres poszukiwania ducha i metafizycznego rozumienia świata. Doskonale tę różnicę między dwoma okresami oddał Adam Mickiewicz w balladzie „Romantyczność”. Jest ona przy tym literackim spojrzeniem na dwa sposoby mówienia o świecie - całkowicie racjonalny i nastawiony na tajemnicę ducha.Historia opleciona wokół dziewczyny rozmawiającej z niewidzialnym duchem zmarłego kochanka staje ewidentnie po stronie romantyków. Starzec ze „szkiełkiem i okiem” ma wszelkie negatywne cechy racjonalisty - jest wyniosły, obraża prostych ludzi. Narrator jest zaś osobą otwarta, próbującą być świadkiem „prawdy żywej”. Podkreśla przy tym, że jego podejście kieruje się ku sercu, odczuciu i pozazmysłowemu rozumieniu. Podkreśla tym samym, że starzec swoim podejściem naukowym może rozszyfrować świat od drobinki po kosmos. Nigdy jednak nie będzie w stanie zauważyć tego, co wykracza poza materię. To leży już w granicach cudu, a więc jest niepoznawalne naukowo.     \n\n\n   Chociaż Mickiewicz zajmuje tutaj ewidentnie stanowisko apologety romantyzmu, racjonalizmowi również należy się odrobina prawdy. Starzec bowiem nie okłamuje ludzi. Wedle praw naukowych rzeczywiście nie było żadnego ducha, zaś prosty lud wierzy, ale nie wie. Tymczasem nauka, reprezentowana przez starca, bada i zajmuje się faktami. Fakty zaś wskazywały na obłąkanie dziewczyny i zabobon, nie ducha. Tym samym możemy powiedzieć, że „Romantyczność” przedstawia metafizykę jako prawdę wymagającą wiary, nie zaś poznania. Nauka zaś jest narzędziem odkrywania prawdy poznawalnej.Walka między materią i duchem toczy się od niepamiętnych czasów, przyjmując często straszne formy. Manichejczycy odrzucali pierwsze na rzecz czystości drugiego, głosząc złą naturę rzeczy. Marksiści z kolei odrzucali ducha i byt rozumieli tylko w jego materialnym aspekcie. Tymczasem wydaje się, że bliżej racji był św. Tomasz z Akwinu. Widział on metafizykę i naukę jako dwie formy poznania, które wzajemnie się uzupełniają. Podczas gdy jednak odpowiada na pytanie jak, druga próbuje zrozumieć dlaczego. Jedna wymaga faktów, druga wiary. Takie rozumienie obu zagadnień pozwala uzyskać pełny obraz świata, zgodny z podwójną naturą człowieka - duchową i materialną.     \n\n\n\n\n\n\n\n\n\n"
            }
        ]
    },
    {
        "tytul": "Andrzej Stasiuk, „Miejsce”",
        "opracowania": [
            {
                "pytanie": "109. Miejsca ważne w życiu człowieka. Omów zagadnienie na podstawie „Miejsca” Andrzeja Stasiuka. W swojej odpowiedzi uwzględnij również wybrany kontekst.",
                "opracowanie": "\n\nMiejsceSmutno mi, BożePan Tadeusz   Miejsce w opowiadaniu Andrzeja Stasiuka nie jest jedynie pewien punkt na mapie. Stanowi połączenie ludzi, wyrażenia ich emocji i przestrzeni, w której to robią. Zrozumiałe może być tylko umieszczone w pewnym kontekście, który tworzy razem ze swoimi mieszkańcami. Ci ostatni są zaś częściowo określani przez to pierwsze, wzrastają w jego klimacie i tworzą go jednocześnie. Są nierozłączni na płaszczyźnie ducha, co Stasiuk obrazuje na przykładzie zachowań powracających do butwiejącej cerkwi starców. Dla nich nie ma znaczenia jej obecny stan, a wyrażana przez samo miejsce tęsknota.To uczucie jest emanacją pragnienia uchwycenia rzeczy niematerialnej, której być może ci staruszkowie nie potrafiliby nawet nazwać. Ukształtowała ich jednak stali się jej częścią, jak też ona ucieleśniała ich ducha. Dlatego właśnie czują potrzebę powrotu, niczym pstrąg wyrusza w ostatnią podróż do miejsca narodzin. Ta cerkiew to miejsce, to ich korzenie. Tutaj rozpoczęli swoją historię i nigdy już nie wyrzucą tego z serca. Musieliby wtedy wyrwać kawałek siebie samych i ostatecznie pozbawić sensu. Tak jak cerkiew pozbawiona została kontekstu przez oderwanie od niej ludzi oraz przeniesienie do muzeum.   Juliusz Słowacki doskonale wyraził tęsknotę za ważnym w życiu miejscem w wierszu Smutno mi, Boże. Opowiada on o mękach tułacza, który nigdy już nie odnajdzie miejsca do swojej ojczyzny. Człowiek ten rozumie, że każda kraina, którą odwiedzi wraz z jej mieszkańcami, będzie mu obcą. Nie oznacza to wrogości, a dysonans między nim i nimi. Człowieka bowiem definiuje miejsce, gdzie został ukształtowany, skąd pochodzi. Każda inna kraina i zamieszkujące ją społeczeństwo będzie w pewien sposób odmienne, a przez to obce. Zapominają o tym często nowocześnie rozumiani kosmopolici, chcąc widzieć człowieka jako zdolnego do zmiany podstaw swojej tożsamości. Słowacki podkreśla, że choć niewiele czasu spędził w Polsce, to jednak zawsze już będzie ona jego częścią. Tak więc kraj ojczysty definiuje podmiot liryczny, a odłączenie od niego wzbudza smutek.Myśl tą rozwija Adam Mickiewicz w inwokacji i epilogu do Pana Tadeusza. Tam właśnie łączy koncepcję ojczyzny oraz miejsca narodzin w motyw krainy lat dziecięcych. Stanowi ona dla niego wyidealizowany obraz z pamięci, swoisty wyraz marzenia o złotym wieku. Kraina lat dziecięcych to połączenie uczuć i symbolicznych obrazów, które mają odzwierciedlenie w najgłębszych zakamarkach ludzkiej tożsamości. Nie dobiega tam strach, wszystko zawsze jest dobre i piękne. Dlatego właśnie tak bardzo tęsknimy za krainą lat dziecinnych.    Mickiewicz, podobnie jak Słowacki, podkreśla tragizm oderwania od niej, rzucenia naprzeciw obcego świata. Zarazem jednak sam Pan Tadeusz to wyraz kształtowania przez to wspomnienie ludzkiej świadomości. Mickiewicz opisał w nim przecież właśnie złoty wiek oparty o obrazy z dzieciństwa. Co więcej, chciał z nich uczynić podwalinę narodowej tożsamości. Udowadnia to, że miejsce jest również związane ze społecznością tak jak w opowiadaniu Andrzeja Stasiuka. Połączenie to nie jest jednak jednostronne, oba podmioty kształtują się wzajemnie.     \n\n\n   Miejsce urodzenia jest bez wątpienia ważne w życiu człowieka. Określa bowiem nasz początek, a przez to nadaje pierwsze elementy osobowości. Wyraża wielopokoleniową tradycję, same będąc również przez nią kształtowane. Dzięki temu możemy nazwać je transcendentalnym, przenikającym i odzwierciedlającym charakter historii naszej wspólnoty. To trudny do wyrażenia koncept, najlepiej chyba ujęty przez Andrzeja Stasiuka słowem \"tęsknota\". Jak głęboko jest on w nas samych, świadczy fakt podświadomego dążenia do powrotu w rodzinne strony i ciągłej pamięci o latach dzieciństwa. Miejsce narodzin jest jednak ważne jedynie jako wyrażenie głębszego konceptu, który stanowi połączenie tradycji i ludzi ją tworzących. Inaczej staje się tylko miejscem na mapie świata. Tymczasem powinno być raczej punktem wyrytym na mapie serca.     \n\n\n\n\n\n\n\n\n\n"
            }
        ]
    },
    {
        "tytul": "Olga Tokarczuk, „Profesor Andrews w Warszawie”",
        "opracowania": [
            {
                "pytanie": "110. Stan wojenny z perspektywy obcokrajowca. Omów zagadnienie na podstawie opowiadania „Profesor Andrews w Warszawie” Olgi Tokarczuk. W swojej odpowiedzi uwzględnij również wybrany kontekst.",
                "opracowanie": "\n\nProfesor AndrewsRozdziobią nas kruki, wrony   Profesor Andrews jest psychiatrą, który miał pecha odwiedzić Polskę w niewłaściwym momencie historii. Autorka skrzętnie ukrywa przed nami moment jego przylotu do Warszawy, pozwalając wczuć się w jego położenia. Dla Andrewsa dzień 13 grudnia 1981 roku to zwyczajna niedziela, którą dodatkowo do południa przespał. Jedyny przejawami niepokojących wydarzeń był opisywany przez jego przewodniczkę niepokój oraz telefoniczna rozmowa jej narzeczonego, dodatkowo niezrozumiała.Profesor nie potrafi mówić w języku polskim, posiada jedynie znikome informacje o Polsce zaczerpnięte ze stereotypów (dla niego jest to kraj Azjatycki). Olga Tokarczuk serwuje więc czytelnikowi obraz z perspektywy osoby zupełnie obcej. Dodatkowo bohater jest przedstawicielem nowej szkoły psychologii, która zdaje się rozumieć rzeczywistość jako projekcję umysłu. Przez to postrzeganie wydarzeń z kilku następnych dni nabiera dla niego znaczenia jeszcze bardziej irracjonalnego, wręcz przejawu własnego szaleństwa.   To właśnie te dwa ostatnie elementy kreacji profesora Andrewsa pozwalają nam zrozumieć, czym oczyma obcokrajowca jest stan wojenny. To istne szaleństwo połączone z dziwnym marazmem. Brytyjczyk postawiony jest w środku świata zbudowanego z niezrozumiałych bodźców, które dodatkowo zostały zaburzone przez jakąś ponurą siłę. Siłą tą jest właśnie stan wojenny. Człowiek ten, mimo swojego wykształcenia, nie może pojąć niczego. Pozbawiony kontekstu i możliwości komunikacji z otaczającymi go ludźmi, zaczyna działać instynktownie.Polacy, przyzwyczajeni do terroru socjalistów i irracjonalności systemu PRL zapewne nawet w jego sytuacji widzialiby to zupełnie inaczej. On jednak cofa się niejako w rozwoju, pozwala działać bodźcom prawie zwierzęcym. Bo jedynie istota ludzka wychowana poza koszmarem zgotowanym przez PZPR mogłaby dostrzec, jak bardzo zdeformowany jest to świat. Kolejnym dowodem na to jest nazwanie swojej przewodniczki Beatrycze - profesor widzi w Polsce co najwyżej dantejski czyściec. Tymczasem doznaje stanu oderwania od znanego sobie świata, doznaje dosłownej przemocy na własnym światopoglądzie.    Z tego niezrozumienia wyrywa go jedynie akt prostej, acz ludzkiej empatii - dozorca bloku częstuje go bimbrem i płaczącego odstawia do ambasady. To również ukazuje szaleństwo stanu wojennego i jego akt siły wobec rzeczywistości. Zdołał on bowiem zniszczyć wszelkie społeczne więzi, cofając je do zwierzęcego strachu. Niemniej, zrobił również miejsce dla dobrej strony ludzkiej natury - esperanto empatii, której na szczęście doznał profesor Andrews.Rozdziobią nas kruki, wrony zdaje się nie być powiązane ani z obcokrajowcami, ani też stanem wojennym. Opisuje jednak ludzki konflikt z perspektywy przyrody - siły, która jest zupełnie obcym nam obserwatorem. Można ją więc w pewnych wypadkach porównać do obcokrajowca, który nie może nawet zrozumieć tego, co sobie nawzajem robimy. Taką istotą spoza świata jest tutaj koń, ginący marnie przez działania ludzi. Stoi on zupełnie na uboczu walk - jest zwierzęciem, rozumie jedynie wyczuwany wkoło strach oraz nienawiść. Nie potrafiłby jednak pojąć ich przyczyny, nawet gdyby chciał.     \n\n\n   Żeromski oddaje szaleństwo sytuacji, której zwierze stało się świadkiem opisem jego rżenia po śmiertelnej ranie. Jest to odgłos wyrzutu, krzyk niewinnej ofiary otumanienia innych. To właśnie cierpienie konia podkreśla bezsensowną, z perspektywy bezstronnego obserwatora, przemoc ludzi wobec siebie. Urasta ona zaś do rangi szaleństwa, kiedy zrozumiemy, jak bardzo niepotrzebne było zabijanie woźnicy, które ostatecznie zabiło też konia.Jak widać, temat stanu wojennego jest niezwykle trudny. Polacy mogą opowiadać o jego szczegółach, jednak specyfika naszej historii nie pozwala ująć irracjonalności całego zajścia. Dlatego warto spojrzeć na nie z perspektywy bezstronnego obserwatora. Nabiera wtedy ono jeszcze potworniejszych, ale prawdziwych barw.     \n\n\n\n\n\n\n\n\n\n"
            }
        ]
    },
    {
        "tytul": "Biblia",
        "opracowania": [
            {
                "pytanie": "Postawa człowieka wobec Boga. Omów zagadnienie na podstawie znanych Ci fragmentów Księgi Hioba. W swojej odpowiedzi uwzględnij również wybrany kontekst.",
                "opracowanie": "\n\nKsięga HiobaDziady cz. III   Hiob uważany był w swoich czasach za człowieka bogobojnego i sprawiedliwego. Wedle dawnej myśli żydowskiej właśnie temu zawdzięczał dobrobyt, jakim cieszyła się jego rodzina. Diabeł, wieczny oskarżyciel człowieka, dostrzegł w tym rozumieniu błogosławieństwa Boga nieszczerość. Hiob wedle jego słów miałby być posłuszny prawom Stwórcy jedynie ze względu na płynące z tego korzyści, nie zaś w imię sprawiedliwości i miłości. JHWH podejmuje to wyzwanie, pozwalając złemu duchowi zniszczyć dobrobyt mężczyzny, aby objawić jego prawdziwe intencje. Mimo utraty potomstwa i majątku Hiob nie złorzeczy jednak na Boga. Owszem, widzi niesprawiedliwość, jaka go spotkała, nie wyprowadza jej jednak od Stwórcy. Nawet w momencie dosięgnięcia jego ciała przez trąd (znak nieczystości, wyjątkowo przez starożytnych Izraelitów źle widziany), nie łamie przykazań. W opozycji do niego stoi z kolei żona, która całkowicie nie pojmuje tak pokornej postawy. Być może jej namowa do złorzeczenia wynika z chęci ulżenia cierpiącemu mężowi. Żydzi wierzyli, że człowiek wyklinający Boga niechybnie umrze, a w sytuacji trądu byłoby to ucieczką od cierpienia.Niemniej nie to stanowi mądrościowe przesłanie Księgi Hioba. Wytrwałość w cierpieniu jest rzecz jasna godna pochwały u bohatera, mądrość płynie tutaj jednak z ust młodzieńca Elihu i samego Boga. Hiob bowiem samym dociekaniem przyczyn tak złego losu grzeszył pychą. Uważał bowiem, że sprawiedliwy człowiek nie może być karany przez Stwórcę. Elihu zwraca mu jednak uwagę na fakt, iż nie ma na Ziemi w pełni sprawiedliwych. Widzimy tu wiec przeciwstawienie dwóch postaw: pokornej i pełnej pretensji. Hiob nie ubliża co prawda Bogu za swoje krzywdy, pragnie jednak poznać powód, dla którego On go tak traktuje. Stanowi to niejako uzurpację, a więc początek postawy buntowniczej. W pełni przyjmuje taką żona Hioba. Sam Hiob jest pokorny, kontestuje jednak zastany porządek rzeczy, co jest odbieraniem Bogu prawa do jego ustalania. Jest więc zarazem pokorny i buntowniczy, choć w specyficzny sposób.   Adam Mickiewicz w swoich Dziadach cz. III nie odwoływał się do tak głębokiej analizy ludzkiego losu. Wprowadził zwyczajnie dwie postawy, ukazując ich możliwe konsekwencje. Pierwszą jest buntownik wiedziony pychą. Konrad, bo o nim tutaj mowa, to artysta. Jako taki posiada talent podobny boskiemu, może tworzyć. Jest to romantyczne rozumienie poezji, jako formy \"stwarzania słowem\" światów wyimaginowanych. Poeta nie chce jednak pozostać na tym poziomie. Wchodzi w dysputę z Bogiem, chcąc zdobyć jeszcze więcej władzy. Pragnie bowiem \"rzędu dusz\", by stworzyć niepokonanego ducha narodu. Pycha ta pcha go jednak szybko do poddania w wątpliwość woli Boga i ociera niemal o bluźnierstwo. Tak oto Konrad dowodzi, że człowiek chcący działać na własną rękę, szybko obiera sobie Stwórcę za wroga.     \n\n\n   Odwrotnością jest w Dziadach postać księdza Piotra. Nie jest on profetą, wieszczem pokroju Konrada. To prosty mnich, pokorny sługa Boga. Przyjmuje Jego wolę bez wahania, rozumie swoje miejsce w świecie i nie poddaje go w wątpliwość. Wynika to z akceptacji własnej małości jako śmiertelnika. Ta postawa wyznacza mu jednak łaskę, która niedana była Konradowi-buntownikowi. Oto bowiem ksiądz Piotr dostrzega prawdę o nadchodzącym mesjanizmie Polski oraz jej wskrzesicielu.Przedstawione tutaj przykłady są niezwykle jaskrawe. Między nimi istnieje jednak cała paleta postaw pośrednich, podobnych bardziej postępowaniu Hioba niż Konrada. Człowiek jest śmiertelny i przez to skończony - nie zna ani całej prawdy, ani też losu. Prawdą jest, że nie rozumie nawet samego sensu bytu. Takie miejsce, niejako zamknięcie w kręgu stworzenia, nie pozwala na poddawanie w wątpliwość zasadności działań Boga. Naszym przeznaczeniem jest więc pokora. Nie należy jej jednak rozumieć na sposób dzisiejszy, czyli jako swoisty kompleks niższości. To raczej podejście filozoficzne niczym u Sokratesa - zrozumienie swojej małości. Wiedząc, że nic nie wiemy, musimy zaufać więc Wszechwiedzącemu. Cokolwiek bowiem by się działo, musi podlegać Logosowi. Jeżeli zaś tak jest, nie musimy się przeciw temu buntować. Wszelka rzecz jest taka, jaka ma być.     \n\n\n\n\n\n\n\n\n\n"
            },
            {
                "pytanie": "Jakich odpowiedzi na pytanie o sens życia udziela literatura? Omów zagadnienie na podstawie znanych Ci fragmentów Księgi Hioba. W swojej odpowiedzi uwzględnij również wybrany kontekst.",
                "opracowanie": "\n\n   Literatura, dobra przyjaciółka każdego humanisty, również szła w sukurs poszukującym odpowiedzi. Pośród wielu możliwych, często występuje ta o poszukiwaniu sensu w czymś większym od siebie. Absolut, idea lub bóstwo - nazywane różnie zawsze przewyższa człowieka, ale stanowi odpowiedź na pustkę w jego poczuciu misji. Warto przyjrzeć się dwóm przykładom, mogącym rzucać światło na to zagadnienie. W poniższej pracy będą to Księga Hioba ze Starego Testamentu oraz Kordian Juliusza Słowackiego.Literatura mądrościowa w Starym Testamencie odnosi się często do zagadnień filozoficznych oraz religijnych. Nie objaśnia stricte nakazów Boga czy historii jego przymierza z Narodem Wybranym. Skupia się raczej na pytaniach, które nurtują ludzi w związku z ich życiem jako dzieci Boga. Księga Hioba, która należy do literatury mądrościowej, skupiona jest wokół powodu istnienia zła, cierpienia oraz roli Boga w wyznaczaniu losu ludzkiego.   Hiob, bohater tekstu biblijnego, to prawy człowiek. Wedle dawnych żydowskich uwarunkowań kulturowych powinien cieszyć się długim i ostatnim życiem. Zło oraz cierpienie postrzegano bowiem jako konsekwencję niegodziwości, oraz braku szacunku dla JHWH, swoistą karę przez Niego nakładaną. Tymczasem Hiob doznaje straty majątku, rodziny i własnego zdrowia. Stanowi to swoiste stopniowanie cierpienia, doznawania straty w ujęciu myślenia starożytnych Izraelitów.Na kanwie tych wydarzeń bohater, jego trzej przyjaciele oraz młodzieniec Elihu podejmują dysputę o przyczynach cierpień Hioba, oraz ich genezie. Wypowiedziane są tam m.in. sławetne zdania o życiu człowieka podobnym do wojowania, czyli wiecznej walce o przetrwanie. Hiob nie widzi sensu w swoim cierpieniu, sądzi wręcz iż Bóg zsyła na człowieka kolejne ciosy w sposób chaotyczny. Elihu poucza go jednak, że cierpienie może stanowić nie karę, ale sposób pouczenia grzesznika. Ma więc głębszy sens, często ukryty przed człowiekiem. Co więcej, wspomina o tym, że Bóg to byt nieskończenie doskonały. Jego sposób myślenia wykracza nawet poza ramy czasu i przestrzeni, co dopiero pojmowania.    Na przykładzie porządku w przyrodzie oraz nieskończonej złożoności wszechrzeczy udowodnione zostaje, że życie ludzkie ma sens. Jest on jednak ukryty w pewnym stopniu przed człowiekiem, ponieważ stanowi zbyt skomplikowany amalgamat. Chcąc poznać swoje miejsce w świecie, człowiek musi zwrócić się do Boga. W ten sposób, poprzez wiarę, może przekroczyć swoje ograniczone pojmowanie i nie tyle zrozumieć, ile zaakceptować los wyznaczony ręką Stwórcy. Jest więc sens życia czymś większym od człowieka, mianowicie wolą samego Boga. Tylko Jemu znaną, samemu zainteresowanemu jedynie objawioną.Kordian Juliusza Słowackiego to przykład poszukiwania sensu w tzw. idei wielkiej. Sam autor dramatu romantycznego był mistykiem, poszukiwał więc sensu istnienia w wyższych i niezwykle eterycznych praktykach. Kordian zawiera jednak dosyć pragmatyczną wizję takiej „wędrówki ku oświeceniu”, czyli poznaniu. Bohater przemierza kolejne krainy Europy, konfrontując się z prądami myślowymi swojego pokolenia. Widzi więc nadchodzącą erę komercjalizacji i pieniądza, na wylot poznaje ulotność poezji i niestałość ludzkich uczuć. Przeszywa go zdrada autorytetów.     \n\n\n   Kordian nie rezygnuje jednak pragnie nadać swojemu życiu sens. Ten odnajduje właśnie w idei wielkiej. Nie jest ona z góry narzucona dla człowieka, musi on ją przyjąć do serca jako własną. Przewyższa jednak pojedyncze życie, a nawet istotę całego narodu. Dla Kordiana takim wielkim przedsięwzięciem jest winkielriedyzm - idea poświecenia jednostki dla wolności innych. Dzięki przyjęciu takiej postawy życie Kordiana nabiera przyczynowości, ma on po co żyć, umierać, walczyć. Nie jest ona rodzajem przeznaczenia, mężczyzna musiał odkryć ją oraz zaakceptować. Stanowi jednak coś większego od niego samego. Wynika to poniekąd z samego kształtu idei - poświęcenia.Człowiek zawsze poszukuje sensu. Jesteśmy istotami uporządkowanymi, na wierchu chaotyczni, wewnątrz uwielbiamy schematy. Chcielibyśmy więc aby sama nasza egzystencja posiadała jakieś wyższe znaczenie, do którego podświadomie dążylibyśmy. Czy tak jest w istocie? Na to pytanie odpowiedzieć musi sobie każdy człowiek indywidualnie. Być może pośrednim i łączącym wszystkie podejścia elementem jest akceptacja. Poszukujący sensu człowiek musi ostatecznie dojść do momentu pogodzenia z poznaną prawdą. Nasz niepokój związany z sensem wynikałby wtedy z podświadomego rozumienia, jak dalece pozbawieni harmonii jesteśmy. Przywrócić ją można, jedynie akceptując nieuniknione - własne śmiertelne człowieczeństwo.     \n\n\n\n\n\n\n\n\n\n"
            },
            {
                "pytanie": "Refleksje na temat sensu życia. Omów zagadnienie na podstawie znanych Ci fragmentów Księgi Koheleta. W swojej odpowiedzi uwzględnij również wybrany kontekst.",
                "opracowanie": "\n\n Kordian   Kohelet, czyli sankcjonowany mówca na zgromadzeniu Izraela, kompresuje swój wywód w jedną myśl przewodnią: wszystko przemija. Rozumie to niezwykle skrajnie, dowodzi bowiem niestałości zarówno materii, jak również samej mądrości. Przedkładane czytelnikowi słowa są zapisem jego poszukiwania stałego szczęścia w życiu doczesnym. Sam autor opisuje swoją drogą poprzez kolejne metody jego uzyskania i rozprawia się z nimi. Przedstawia przy tym nie tylko własne doświadczenia, ale również rozliczne spostrzeżenia o szerszym kontekście.Początkowo jego poszukiwania dotyczą jedynie życia bez przykrości, z czasem jednak porusza on temat samego sensu istnienia. Jeżeli bowiem wszystko przemija, jaki byłby cel takiego stanu? Widzimy kolejne etapy, a więc filozoficzne i rozumowe poszukiwanie celu życia przez Koheleta. Cieszy się gromadzeniem dóbr, ciągłym biesiadowaniem, ale też gromadzeniem wiedzy czy władzy. Wszystko to jednak daremne i nie stanowi ani recepty na szczęście wieczne, ani odpowiedzi na pytanie o sens życia.   Autor nie odnajduje go, jednak nie z powodu braku takowego celu. Dostrzega bowiem, że człowiek jest ograniczony przez samo istnienie jako część \"tego świata\". Dochodzi nawet do rewolucyjnego wniosku, że pod tym względem człowiek jest jedynie pewnym rodzajem zwierzęcia. Za źródło sensu uznaje Boga, którego wyroki oraz plany są nieodgadnione, oraz niepodważalne. Nawiązuje wręcz do ogromu czasu, który nie pozwala objąć rozumem choćby części całego \"cyklu\" istnienia.Ostatecznie więc Kohelet wierzy w sens życia, porzuca jednak jego ludzki wymiar. Zamiast tego poleca jedynie życie zgodne z przykazaniami, uczciwą radość z owoców własnej pracy i bliskich.    Kordian Juliusza Słowackiego również opowiada historię poszukiwania sensu. Tytułowy bohater przechodzi bowiem przemianę godną każdej postaci dynamicznej, która jest efektem podróży. Należy tutaj zauważyć, że przemierzanie kolejnych krain Europy jest właśnie symbolem poszukiwania, a przez to nauki i dorastania.Czego jednak Kordian szuka? Sam określa to mianem \"idei wielkiej\", czyli sprawy godnej poświęcenia dla niej życia. Na swój sposób jest to więc definicja sensu, rozumianego jednak w sposób indywidualny. Człowiek może tym samym wybrać sens swojego życia, nie wszystko jest jednak godne tego miana. Stąd też owe poszukiwania, które etapami rozprawiają się z kolejnymi \"ideami\" rządzącymi światem.     \n\n\n   Ostatecznie Kordian doznaje oświecenia na górze Mont Blanc. Oświecenia, czyli rodzaju mistycznego poznania poprzez samorozwój. Przekracza on więc sferę realną, jednak nie dzięki pomocy siły wyższej (czym różni się oświecenie od objawienia). Tak więc, w opozycji do Koheleta, Słowacki dostrzega możliwość poznania sensu życia, ba! Widzi nawet możliwość jego świadomego wyboru. Z drugiej jednak strony obu autorów łączy przekonanie o mistycznej, leżącej poza sferą materialną, naturze tego sensu. Idea wszak z założenia jest czymś wyższym od swojego wcielenia na ziemi, stanowi zjawisko transcendentne. Istotą obu tych rozważań pozostaje jednak poszukiwanie.Człowiek to istota śmiertelna. Tym uproszczeniem możemy określić jego stosunek do rzeczywistości. Zanurzeni w czasie, podlegamy jego wpływowi. Nie wiemy wiec, co będzie przed nami, a tego, co było, nigdy nie doświadczymy. Praktycznie istnieje dla nas jedynie teraźniejszość, co znacząco utrudnia głębsze zrozumienie sensu samego bytu. Nie widzimy bowiem całości, do tego tkwimy w omawianym problemie. Mimo tego być może ze względu na uniwersalność ludzkiej natury, transcendentalny charakter umysłu lub istnienie Boga, dochodzimy do podobnych wniosków poprzez wszystkie wieki. Sens tkwi głęboko ukryty pośród meandrów wiecznie wędrującej materii. Nie należy jednak do \"tego\" świata, który z natury niesie jedynie przelotne \"prawdy\".   Sens życia ukryty jest w duchu, idei wielkiej, która jednak wymaga poznania. Problemem jest, czy człowiek może ją poznać. Starożytni żydowscy mędrcy, a za nimi również chrześcijańscy myśliciele odmawiali rozumowi tej możliwości. Składali swoje losy w ręce Boga, wiarą uzupełniając niepokojącą pustkę egzystencji. Inni wierzyli w możliwość poznania, rozumowego określenia swojego położenia we wszechświecie i wyznaczenia stałego kursu bytu. Ostatecznie łączy ich jednak ta sama myśl: sens życia przekracza samo życie. Dlatego nie jest celem, a drogą.     \n\n\n\n\n\n\n\n\n\n"
            },
            {
                "pytanie": "Człowiek w relacji z Bogiem. Omów zagadnienie na podstawie znanych Ci fragmentów Księgi Psalmów. W swojej odpowiedzi uwzględnij również wybrany kontekst.",
                "opracowanie": "\n\n   Opatrzność ta ma jednak niezwykle głębokie znaczenie, dalece wykraczające poza ludzką analogię. Człowiek w tym związku jest zaś stworzeniem, pełnym ufności i wdzięczności za dar samego istnienia. W poniższej pracy zostaną pod kątem tej tezy zinterpretowane następujące dzieła literackie: Psalm 23 i Pieśń XXV autorstwa Jana Kochanowskiego. Wybór nie był tutaj przypadkowy. Te dwa dzieła bardzo dobrze oddają bowiem naturę relacji Boga i człowieka.Psalm 23 przypisuje się królowi Dawidowi. Ten utalentowany artystycznie i mądry, choć być może nieco zbyt łasy na wdzięki niewieście władca posiadał zadziwiające rozumienie Bożej miłości do człowieka. Posługując się znanymi prymitywnej społeczności półkoczowniczej alegoriami, przedstawia ludzkość pod postacią owiec. Boga zaś wyposaża w atrybuty pasterza, nakreślając tym samym łatwą do zrozumienia idee.   Stwórca jest pasterzem ludzi. Pasterz dba o swoje owce, kocha je i wyraża to poprzez ich ochronę. Te zaś doznają z ręki swojego opiekuna rozlicznych łask, same pozostając posłuszne jego woli. Owca nie wybiera przy tym swojej ścieżki, w pełni ufając wyborom pasterza. Człowiek tak samo, nie podtrzymuje swojej egzystencji ani w pełni nie panuje nad własnym losem. Posiada wszak ograniczone zdolności poznawcze, co jednak nie pozostawia go bezbronnego na pastwę świata. Jest przy nim Obrońca, którego należy jedynie słuchać i ufać Jego woli. Pasterza, który obdarowuje swe owce. Cokolwiek otrzymują one od Boga, jest darem.Dalej Dawid ukazuje człowieka jako \"kroczącego ciemną doliną\". Symbolika tego obrazu jest oczywista, szczególnie w zestawieniu z obrazem ucztowania wobec nieprzyjaciół. Zło czyha na każdym kroku naszego życia. Nieuniknione jest przejść przez nie, doświadczyć przykrości i niesprawiedliwości. Tak samo jest też nieuniknione posiadać nieprzyjaciół, ludzi nieprzychylnych z różnych powodów. Nigdy jednak nie jesteśmy sami, Bóg roztacza wszak swoją opiekę. Obfitość opisywanej dalej uczty wyraża ogromną łaskę, jaką stanowi ta opatrzność.    Człowiek z psalmu jest zaś przepełniony ufnością. Powtarza bowiem przez cały czas, że Bóg jest z nim i nie ulęknie się. Co więcej, ostatnie słowa psalmu wyrażają przekonanie o planie Boga wobec człowieka. Wszystko dąży do nieśmiertelnego przebywania stworzenia ze Stwórcą. Pewien swego miejsca w domu Pańskim, człowiek może być spokojnym. Bóg wszak to jego pasterz i nie braknie mu niczego.Jak Kochanowski w swojej Pieśni XXV podejmuje temat opatrzności Bożej i ludzkiej postawy wobec tego fenomenu, nadaje mu jednak o wiele szerszy kontekst. Dawid skupiał się jedynie na samej istocie ludzkiej, opisując pokorę oraz idącą za nią pewność opieki Boga. Poeta z Czarnolasu dostrzega bowiem piękno stworzonego dla człowieka świata, widząc w nim przejaw miłości. Wszystko, co otacza ludzkość, ma logiczny sens, jest pożyteczne i niesie jej dobrobyt.     \n\n\n   Idąc dalej tym tokiem rozumowania, Kochanowski dostrzega prawdziwego właściciela wszystkiego, co istnieje. Robi to przy okazji zwrócenia uwagi na potrzebę podziękowania za sam byt, którym zostaliśmy obdarzeni. Jest wiec poeta przekonany, że być to lepiej niż nie-być i to już stanowi efekt miłości Boga. Efekt ten nie jest jednak osamotniony, zostawiony samemu sobie. Wola Stwórcy, rozumiana być może jako Logos, napędza świat wedle rozmyślnego i podtrzymującego go planu. Kochanowski dostrzega to, a wyrazem tego jest ufność i wdzięczność. Obie te postawy zbudzone są z miłości, której wyrazem jest wzniesienie serca ku niebu. Po raz kolejny rysuje się więc wyraźny wątek stworzenia i Stwórcy. Daru istnienia oraz wdzięczności za niego.Chrześcijaństwo rozumie relację Boga i człowieka w sposób wyrażany jednym słowem: miłość. Musimy jednak rozumieć, że Stwórca jest absolutem, a przez to ideałem. Stanowi więc nieosiągalny dla ludzkiego pojmowania byt, zdolny do idealnej miłości. Człowiek jako istota śmiertelna i skończona może jedynie kochać w ramach swojej natury. To samo tyczy się pojmowania. Nie powinniśmy więc projektować naszego rozumienia słowa miłość na podejście Boga do nas. Nieskończenie przekracza ono bowiem wszystko, co znamy. Zarówno psalmista jak też Kochanowski starali się w ludzki sposób ująć ideał, filtrując go przy tym przez postawę stworzenia do Stwórcy. Współczesny czytelnik może być więc zdziwiony brakiem swoistego egalitaryzmu w tej relacji. Pamiętajmy jednak - miłością obdarza nas Absolut i nawet nasza wdzięczna odpowiedź jest jedynie ułomną emanacją, która wynika z Niego Samego.     \n\n\n\n\n\n\n\n\n\n"
            }
        ]
    },
    {
        "tytul": "Jan Parandowski, „Mitologia”",
        "opracowania": [
            {
                "pytanie": "Rola Fatum w świecie starożytnym. Omów zagadnienie na podstawie „Mitologii” Jana Parandowskiego. W swojej odpowiedzi uwzględnij również wybrany kontekst.",
                "opracowanie": "\n\nMitologii   Mitologia tebańska związana jest bezapelacyjnie z rodem Labdakidów. Każdy, komu mię Sofoklesa nie jest obce, poznał tragedię tej znamienitej linii władców. Bowiem to właśnie do nich należał Lajos, Edyp oraz jego znękane dzieci. Recz jasna genialny dramatopisarz starożytności przedstawił dzieje tego rodu poprzez swoje tragedie tebańskie, nadając im przez to kształt konfliktu tragicznego. Polegał on na trzech podstawowych motywach: przekroczeniu boskich nakazów poprzez pychę, ironicznym wypełnianiu swojego losu poprzez jego uniknięcie albo też niezrozumieniu swojego położenia.Każdy z Labdakidów (być może poza Antygoną, która ginie w imię miłości) spełnia jedno z tych założeń. Lajos próbuje zapobiec wypełnieniu się przepowiedni o zabiciu przez syna, Edyp nie rozumie popełnionych nieświadomie grzechów, zaś Antygona ginie w wyniku pychy Kreona. Niemniej, czemu właściwie służy ukazanie trzech tak skodyfikowanych konfliktów tragicznych? Same w sobie stanowią one tylko wyprowadzenie z mitów, które nie analizowały problemu niczym Arystoteles koncepcji definicji pojęć.   Pomijając szczegóły zauważymy jedną, znamienną dla całej historii rodu mądrość. Brzmi ona: światem rządzą siły, które są wyższe od wszystkiego i wszystkich. Nawet królowie, niezależnie czy świadomie albo i nie, muszą giąć przed nimi swoje karki. Tragiczny los rodu Labdakidów potęguje tutaj wymowę zjawiska, ujawniając przez grozę małość istoty ludzkiej. Prosty Grek podświadomie stworzył więc historię, która oddawała jego miejsce w kosmicznym porządku rzeczy - śmiertelność oraz podległość bytom wyższym.Analizując zagadnienie fatum od razu dochodzimy do jego konfliktu z pojęciem wolnej woli. Czy więc sprawczość istoty ludzkiej dla starożytnego Greka była jedynie iluzją? Chciałoby się zakrzyknąć za bohaterem Makbeta słynne zdanie o człowieku jako aktorze i na tym zakończyć rozważanie. Sprawa nie jest jednak tak prosta, a Szekspir nie pierwszy dał ludziom wolność mimo istnienia sił wyższych. Wydaje się, że udowodnił ją najpierw sprytny Syzyf.    Imię Syzyfa przywarło w mowie potocznej jako miano osób wykonujących pracę wielce niewdzięczną i straszliwie nieopłacalną. Tymczasem sprytny władca Koryntu zasługuje raczej na uosobienie kogoś, kto mimo sprytu ostatecznie przegrywa ze swoim losem, który sam zresztą na siebie sprowadził. Syzyf zdradzał tajemnice bogów zasłyszane na Olimpie, za co sprowadzono na niego śmierć. Ten jednak schwytał Tanatosa, a nawet po wysłaniu po niego Aresa zdołał wykręcić się od odsiadki w Hadesie. Wszystko to robił dzięki niesłychanemu sprytowi, godnemu wręcz uznania.     \n\n\n   Niemniej jego los zna dobrze każdy miłośnik literatury - czekało go bowiem ostatecznie bezsensownie dźwiganie ciężkiego kamienia na górę, z której rzeczony ciągle się staczał. Pytanie, co to ma wspólnego z fatum? Otóż przykład Syzyfa pokazuje, że nie można uniknąć swojego losu, niezależnie od sprytu. O ile Lajos ironicznie wykonywał swoje fatum, o tyle Syzyf aktywnie z nim walczył. Niemniej, nawet on go nie uniknął. Ukazuje to marność człowieka, nawet najsprytniejszego, wobec sił kosmosu. Tak jak mit Labdakidów, mit Syzyfa przestrzega: jesteś tylko człowiekiem i są rzeczy, z którymi nie wygrasz.Dzisiaj trudno jest nam zrozumieć, ile pokory kryje się za koncepcją tragicznego przeznaczenia. Wiedza, technologia i kult dobrobytu odgrodziły nas od takich pojęć jak niespodziewana śmierć. Wolimy ne myśleć o tym, czego nie możemy kontrolować. To potęguje poczucie bezpieczeństwa, obecnie najbardziej pożądanego stanu przez człowieka. Rzeczywistość jednak taka nie jest. Śmiertelność oznacza ograniczenie, nawet jeżeli wolna wola daje nam duży wpływ na swoje życie. Grecy o tym wiedzieli, oddali to zaś przy pomocy mitów. Warto pochylić się nad nimi, choćby przy lekturze tragedii Sofoklesa. Odrobina pokory bardzo dobrze zrobi na zbyt wybujałe ego współczesnego człowieka.     \n\n\n\n\n\n\n\n\n\n"
            },
            {
                "pytanie": "Labirynt jako metafora ludzkiego losu. Omów zagadnienie na podstawie „Mitologii” Jana Parandowskiego. W swojej odpowiedzi uwzględnij również wybrany kontekst.",
                "opracowanie": "\n\n Mitologii Sklepy cynamonowe   Mit o Tezeuszu należy do grona mitów ateńskich. Sam bohater uchodził wśród mieszkańców tego polis za drugiego po samym Heraklesie. Ludzka kreatywność połączyła zresztą te dwie postaci w ciekawy sposób, czyniąc z herosa Aten osobę inspirującą się najsławniejszym półbogiem. Ów Tezeusz był również królewiczem ateńskim, który to podjął się rozwiązania problemu daniny dla króla Krety Minosa. Otóż co roku Ateńczycy składali mu w ofierze siedmioro dziewcząt, które stanowiły pokarm potwornego Minotaura - potwora o głowie byka, zamieszkującego labirynt.Tutaj dochodzimy właśnie do owej budowli, skonstruowanej dla uwięzienia owej bestii przez słynnego budowniczego Dedala. Jak jednak rodzaj skomplikowanego więzienia (czy wręcz swoistego wybiegu dla potwora) mógł przerodzić się w alegorię ludzkiego losu? Przede wszystkim wiąże się to z jego strukturą. Labirynt jest skomplikowaną plątaniną przejść, ślepych zaułków i zapętlonych ścieżek. Oczywistym jest więc podobieństwo z ludzkim życiem - często pogmatwanym, gdzie błądzimy co dnia i musimy odnajdywać się na nowo w każdej sytuacji.   Jeżeli jednak ujmiemy do tego dzieje Tezeusza i Minotaura, cały koncept wyda się nam jeszcze głębszy. Otóż Tezeusz wkracza do labiryntu, by rozwiązać problem trapiący jego społeczność. Tym problemem jest pożerający młodych ludzi potwór o byczej głowie. Byk w starożytności stanowił symbol pierwotnej siły, czasami łączonej też z chaosem (mit o pokonaniu byka przez boga Mitrę). Tak więc labirynt stanowi tutaj problem, skomplikowane zadanie, przed którym staje człowiek. Minotaur to niebezpieczeństwo, a zarazem jakaś siła natury drzemiąca głęboko w trzewiach problemu ludzkiego losu.Tezeusz i Minotaur są więc jakby dwiema stronami tej samej monety. Książę ateński symbolizuje tu człowieka stającego do skomplikowanej walki z własną naturą, która gdzieś na samym dnie jest w istocie pierwotnym potworem - inteligentnym zwierzęciem, zdolnym jedynie do zniszczenia. Jednak ten sam potwór, jeżeli zostanie w człowieku pokonany, rozwiązuje problem i pozwala trwać. W taki sposób rozumiany labirynt króla Minosa to alegoryczne ujęcie drogi człowieka przez życie - zawsze bowiem musimy zmagać się z problemami i konfrontować się ze swoją potworną stroną natury.    Bruno Schulz był postacią niezwykłą. Widać to przy lekturze Sklepów cynamonowych. Motyw labiryntu ukryty skrzętnie między wierszami jego dzieła to w istocie obraz świata, widziany oczyma człowieka lekko w nim zagubionego. Schulz opisuje rozrastające się przed nim miasto jako plątaninę budowli i ulic, gdzie jakby centralne miejsce stanowi jego władny dom. Co ciekawe, labirynt może też istnieć w umyśle człowieka, rozrastać się na cały kosmos. Pokazuje to dobitnie, że Schulz rozumiał człowieka jako istotę zagubioną pośród bytu - dosłownie błądzącą pośród nieskończonej matni wszechrzeczy.     \n\n\n   W rozumieniu ludzkiego losu postrzeganie takie oddaje skomplikowaną relację między jednostką oraz wszystkim wokół. Ciągle bowiem poddanie jesteśmy próbie, musimy zmagać się z labiryntem-bytem. Należy również pamiętać, że labirynt to groza. Schulz dobrze oddaje to w swoich Sklepach cynamonowych. Człowiek więc czuje grozę wobec skomplikowanego świata, w którym przyszło mu żyć. To wieczne zmagania z nieskończoną ilością ścieżek, krzyżującą się na biliony sposobów. Bruno Schulz doskonale oddaje tym samym piękno i grozę skomplikowania ludzkiego życia, okraszone swoistym poczuciem niezrozumienia w matni bytu.W alegorii labiryntu łączą się więc trzy główne wątki: problem, zagubienie i groza. Ludzki los może zostać wyrażony tymi trzema właśnie. Wszak stanowi on zbiór problemów, którym codziennie stawiamy czoła. Istotnie jesteśmy również zagubionymi pośród ciemności duszami, które z grozą spoglądają na otaczający je nieznany wszechświat. Czy musimy więc rozumieć labirynt jako przygnębiającą, ponurą wizję naszego bytu? Niekoniecznie, ponieważ żyjąc, stawiamy mu przecież czoła. Ta straszna alegoria zakłada więc przetrwanie poprzez ciągłe rozwiązywanie swoich problemów. Tak więc widzi człowieka jako silnego, zdolnego przetrwać mimo uwięzienia w labiryncie własnego losu. Zawsze też istnieje nadzieja, na znalezienie wyjścia.     \n\n\n\n\n\n\n\n\n\n"
            }
        ]
    },
    {
        "tytul": "Homer, „Iliada” (fragmenty)",
        "opracowania": [
            {
                "pytanie": "Troja jako symbol upadku świata. Omów zagadnienie na podstawie znanych Ci fragmentów „Iliady” Homera. W swojej odpowiedzi uwzględnij również wybrany kontekst.",
                "opracowanie": "\n\nOdprawie posłów greckichIliadzie   Wojna trojańska została teoretycznie wywołana przez Parysa - młodego księcia z grodu Ilosa. Porwał on żonę króla Sparty, Helenę. Najpiękniejsza ze wszystkich niewiast została mu zaoferowana jako nagroda przez boginię Afrodytę, jeżeli tylko będzie optował za jej wygraną w konkursie piękności niebiańskich niewiast. Na wstępie więc widzimy, że młodzieniec ten nie należał do zbyt ułożonych. Przekupiono go kobietą, którą potem uwiódł i wywiózł na zatracenie. Nie chodzi tu jednak tylko o cześć królewskiej małżonki, a całego państwa. Nie można przecież być tak ślepym na fakty, żeby ignorować wywoływany przez siebie kryzys dyplomatyczny. Jedynym wytłumaczeniem jest stawianie prywaty ponad dobro ogółu, ignorowanie własnych poddanych dla swoich korzyści.Piękny język Homera nie oddaje dokładnie tego problemu, jednak świetnie idzie to Janowi Kochanowskiemu. W swojej Odprawie posłów greckich ukazuje ponadczasowość tego problemu, ponieważ delikatnie nawiązuje on do rodzących się problemów społecznych I Rzeczpospolitej. Sztuka mistrza z Czarnolasu ukazuje powolną degenerację opinii publicznej Troi, która szybko ulega demagogii Parysa. Duma nie pozwala jej dostrzec realnego zagrożenie oraz własnej winy, a przy tym niemoralności postępowania księcia. Dociera to jednak do Heleny, która ubolewa nad swoją hańbą. Orientuje się bowiem, że została zwiedzona przez podstępnego młodzieńca, pozbawionego zasad i niezwykle samolubnego. Ostatnia scena dzieła Kochanowskiego ukazuje lądowanie wojsk Agamemnona - znak początku końca Troi.   Tak więc miasto staje się niby biblijna Sodoma, ofiarą niegodziwości. Pozbawiony wszelkich zasad młody książę przynosi ze sobą karę, a zuchwałość mieszkańców nie pozwala im dostrzec niebezpieczeństwa. Upadek miasta zaczyna się więc od upadku zasad za jego murami. Szczególnie zaś dotyczy to elit.Więcej o stanie rozkładu elit miasta Troi mówi już sama Iliada. Otóż całą wojnę dałoby się rozwiązać niezwykle szybko, ponieważ obie strony ostatecznie doszły do pewnego porozumienia. Uznano bowiem, że rozlew krwi dziesiątków wojowników nie jest rozsądny w wypadku sporu mającego pozory prywatne. Uzgodniono więc zachowanie honorowe: Parys miał stoczyć walkę z mężem Heleny, Menelaosem. Niewiasta przypadłaby wygranemu, a cały konflikt zakończyłby się tylko jednym trupem. Umiejętny raczej w podbojach serca młodzian nie miał większych szans w tym starciu i szybko poddał pole. Uciekającego ku zgubie oraz zgorszeniu własnych ludzi księcia uratowała Afrodyta.    Parys nie był wiec ani odważny, ani honorowy, ani nawet wojowniczy. Dawniej zapewne nazwano by go bawidamkiem - chłopcem rozmiłowanym w podbojach sercowych, rycerzem dworskim. Zachowanie takich wymuskanych chłoptasiów bez żadnej czci dla czegokolwiek prócz własnych interesów znamy już z kart historii. Są to początki dekadencji na wysokich szczeblach władzy. Nigdy nie wróżyły one nic, ponad powolny rozpad państwa i społeczeństwa. Przykład bowiem idzie z góry.     \n\n\n   Jeżeli zaś mowa o przykładzie, warto przyjrzeć się antytezie Parysa - Hektorowi. Ten niezwykle odważny, szlachetny i dojrzały wojownik ewidentnie kochał Troję. Łączyło się to z miłością do rodziny, co jest pierwotnym rozumieniem słowa patriotyzm. Książę Hektor walczył, ryzykował życie i zabijał dla dobra swojego narodu oraz bliskich. Stanął nawet do beznadziejnej walki z niepokonanym Achillesem, byle tylko uratować Troję. Stanowi on przykład tak zwanego ostatniego sprawiedliwego, wyjątku pośród zdeprawowanych. Jak zawsze potwierdza on regułę, ponieważ nieunikniony jest upadek świata gdzie dobrzy i wartościowi umierają w imię komfortu zdeprawowanych. Sam doskonale to rozumiał, kiedy łajał brata za nieokazywanie należnej w takiej sytuacji odwagi oraz unikanie honorowego starcia z Menelaosem. Szczególnie zaczyna to boleć, kiedy zrozumiemy, że jest to również przykładny mąż i ojciec. Stanowi wiec oparcie społeczności, buduje ją. Parys zaś jest jedynie chłystkiem korzystającym z przychylności bogów oraz urodzenia w rodzinie królewskiej. Taki świat nie ma prawa przetrwać, musi ustąpić brutalnej sile, niczym spróchniały kawałek drewna.Wedle mitologii Troja upadła, bo tak było jej przeznaczone. Priam odwlekał ten nieubłagany koniec, próbując pozbyć się Parysa - zwiastuna nieszczęścia. Niemniej każdy, kto pamięta historię układu między ojcem króla i Heraklesem wie, że od początku istnienia miasta jego mieszkańcy byli ludźmi niesłownymi. Parys nie był więc przeznaczeniem, a efektem degrengolady na szczytach władzy Troi. Jak wiadomo też, ryba psuje się od głowy. Dlatego mieszkańcy miasta, zamiast wydać młodziana i Helenę Agamemnonowi, bronili swojego krajana. Okazali pychę, która kroczy przed upadkiem. Ten proces dobrze rozumiał Jan Kochanowski, ubierając go w nieco przaśniejsze szaty. Zdeprawowane elity ciągną za sobą masy, aż na samo dno otchłani. Ten proces powtarza się od zarania dziejów i będzie opisywany jeszcze niezliczoną ilość razy. Świat zawsze będzie się kończył w momencie, kiedy jego mieszkańcy stracą energiczną czystość intencji. Odwieczna zasada upadku ludzkości. Entropia zaczyna się od serca.     \n\n\n\n\n\n\n\n\n\n"
            }
        ]
    },
    {
        "tytul": "„Legenda o świętym Aleksym” (fragmenty)",
        "opracowania": [
            {
                "pytanie": "Asceza jako wartość. Omów zagadnienie na podstawie znanych Ci fragmentów „Legendy o świętym Aleksym”. W swojej odpowiedzi uwzględnij również wybrany kontekst.",
                "opracowanie": "\n\n   Święty Aleksy pochodził z rodziny rzymskich patrycjuszy w okresie kiedy chrześcijaństwo na dobre zadomowiło się wśród mieszkańców Cesarstwa. Jego rodzice opisani są na łamach Legendy o świętym Aleksym jako ludzie nie tylko majętni (błędnie określeni mianem książąt przez autora), ale również hojni i pobożni. Opiekowali się najsłabszymi mieszkańcami Wiecznego Miasta, karmiąc ich przy własnych stołach.Aleksy miał więc dobry przykład chrześcijańskiego zachowania, które bogactwo rozumie jako narzędzie do czynienia dobra. Należy to podkreślić, aby uzmysłowić sobie, że święty wcale nie uciekł przed członkami własnej rodziny i ich niezgodnym z jego sumieniem życiem. Wręcz przeciwnie, podjęcie przez niego ascezy miało na celu pogłębienie pobożnych praktyk domowych w myśl zasady, że większe wyrzeczenie mocniej podoba się Bogu. Aleksy poszukiwał drogi do Stwórcy, a tą mógł uzyskać jedynie poprzez ascezę — odcięcie się od tego, co może odciągać od Nieba.    Asceza jest więc drogą do zaskarbienia sobie łask Stwórcy. Dla człowieka religijnego, szczególnie Katolika, takie myślenie wystarczyłoby za dowód na jej wartość. Religia chrześcijańska to jednak nie tylko praktyki kultowe, ale również głęboki system intelektualny. Ten zaś widzi w ascezie jeszcze inne zalety. Przede wszystkim jest to droga duchowego rozwoju, swoistego doskonalenia poprzez wyrzeczenie. Jezus w swoich naukach podkreślał potrzebę unikania pokusy, zarówno w wymiarze cielesnym jak i duchowym. Ograniczając bodźce nakazujące hołdowanie ciału, asceta może skupić się na swoich potrzebach duchowych — modlitwie i medytacji. Święty Aleksy, żebrząc oraz żyjąc wiele lat na progu kościoła, modlił się codziennie.Dobrowolne umartwienie oraz wewnętrzna siła czerpana z modlitwy ukazują, jak wielki duchowo był to człowiek. „Legenda o świętym Aleksym” nie wspomina ani razu, żeby jej bohater narzekał na stan materialny. Wręcz przeciwnie, potrafił on rozdawać swoją własną jałmużnę innym. Był wiec bardzo współczujący, empatyczny i przebaczający. Rozumiał też wyższość ducha nad doczesnym życiem, czego dowód dał podczas ostatniej rozmowy z żoną.    Ostatecznym dowodem na rozwój wewnętrznych zalet Aleksego przez ascezę, był jego powrót do Rzymu. Uciekł tam przed chwałą świętego, jaka zaczęła go otaczać po cudzie z Matką Boską. Wiedział, że choć zasłużona, sława przyniesie mu jedynie pokusę do wywyższenia siebie. On tymczasem poszukiwał czegoś znacznie ważniejszego od doczesności i jej pokus. Pragnął doskonalenia duchowego, życia wypełnionego cichym i pokornym dobrem, które na materii może jedynie ucierpieć.Po ukazaniu wartości ascetycznego życia warto dla kontrastu przyjrzeć się zgoła odwrotnej drodze. W Polsce mieliśmy czas, kiedy to rozprężenie obyczaju ukazało nieszczęścia płynące z rozpusty. Chodzi tu mianowicie o wiek XVIII, tuż przed upadkiem Rzeczpospolitej. Jest to czas wybitnego twórcy, księcia poezji polskiej i moralisty — Ignacego Krasickiego. Ten mądry duchowny pragnął przestrzec sobie współczesnych przed skutkami niefrasobliwej rozwiązłości obyczaju. W tym celu napisał satyrę „Świat zepsuty”. Co ciekawe zrobił to w duchu oświeceniowym, niezbyt przychylnym religii, podając jednak skutki rozpusty niezwykle zbieżne z podanymi w Biblii.     \n\n\n   Krasicki gani w swoim dziele zachowania niemoralne, ale również rozpustne — nieobyczajność, nieumiarkowanie oraz chciwość. Dowodzi, że są one zgubą życia społecznego, chociaż dotykają prywatnych spraw każdego człowieka. Rozprzestrzenione osłabiają nie tylko poddającego im się, lecz również wszystkich wokół. Poeta podkreśla to wizją upadku Rzymu. Twierdzi, że cnotliwe Imperium zwyciężało swoich wrogów, zaś występne poddało się barbarzyńcom. Co istotne dla nas, cnota to po łacinie virtus i jako taka stanowi podstawę ówczesnej moralności. Virtus to między innymi zachowanie umiaru — postulat starszy nawet od samego Wiecznego Miasta. Asceza to zaś umiar doprowadzony do skrajności, czyli wyrzeczenie. Ma ono na celu oddalenie od siebie tego, co przeszkadza nam stawać się lepszymi. Tym samym asceza jest formą cnoty, dokładnie zaś drogą do niej. Możemy więc powiedzieć, że umiarkowana asceza sprzyja życiu społecznemu, ponieważ nakierowuje ludzi na rozwój dobrych cech duchowych, nie zaś hołdowanie niszczycielskim żądzom.Leżąca u podstaw ascezy koncepcja wyrzeczenia polega na odrzuceniu rzeczy małych w celu osiągnięcia wielkich. Jest tym samym formą dyscypliny, starorzymskiej virtus nakierowanej na potrzeby duchowe. Możemy tym samym bez najmniejszego wahania wykazać wielką wartość takiej postawy. Jako ludzkość dążymy bowiem ku dobru i doskonałości, pragniemy jednak rzeczy złych i występnych. Odrzucenie mogących stanowić pokusę elementów życia jest manifestem chęci stawania się kimś lepszym. Dla współczesnego człowieka brzmi to jak coś strasznego — życie i wszystkie jego aspekty stały się dla nas wartościami samymi w sobie. Zauważmy jednak ile z nich, nawet tych dobrych, nie przynosi nam pożytku ze względu na osobistą słabość. Warto więc, parafrazując Chrystusa, odciąć sobie możliwość czynienia zła za cenę nieco skromniejszego życia.     \n\n\n\n\n\n\n\n\n\n"
            }
        ]
    },
    {
        "tytul": "„Rozmowa Mistrza Polikarpa ze Śmiercią” (fragmenty)",
        "opracowania": [
            {
                "pytanie": "Satyryczny obraz średniowiecznego społeczeństwa. Omów zagadnienie na podstawie znanych Ci fragmentów „Rozmowy Mistrza Polikarpa ze Śmiercią”. W swojej odpowiedzi uwzględnij również wybrany kontekst.",
                "opracowanie": "\n\n   W okresie średniowiecza bardzo popularnym gatunkiem był moralitet. Utwór taki służył promowaniu odpowiednich postaw w życiu prywatnym i społecznym, miał więc funkcje edukacyjne. Przyjmował on czasami formę dialogu, gdzie bohaterowie omawiają między sobą wykładaną przez autora naukę. W przypadku „Rozmowy Mistrza Polikarpa ze Śmiercią” mamy na dodatkowo do czynienia z pewną formą satyry, humoru pozwalającego łatwiej przyjąć temat utworu — śmierć. Dzieło nieznanego autora przedstawia rozmowę uczonego, być może teologa lub filozofa Polikarpa z samą spersonifikowaną śmiercią. To niecodzienne spotkanie w opustoszałym kościele sprowokowane było przez poznania tajemnic końca życia oraz sposobu ustrzeżenia przed nim. Ostatecznie zakończyło się nauką o nieuchronności śmierci oraz przestrogą, by żyć pobożnie i w oczekiwaniu na Niebo.Cały utwór zachowuje pewne elementy satyry na ówczesne społeczeństwo, a nawet swoistej groteski. Śmierć jest szkaradna, ale na swój sposób dowcipna. Bez żenady opowiada Polikarpowi o dopadaniu swoją kosą kolejnych przedstawicieli średniowiecznych stanów. Zadaje tym samym kłam feudalnemu porządkowi, przypominając, że dla niej wszyscy są równi. Kostucha ukazuje, że króla nie chroni przed nią dostojność korony, tak samo jak prostego chłopa. Wszyscy będą kiedyś tańczyć z nią na równi, co jest nawiązaniem do popularnego wtedy motywu dance macabre.    Autor zdaje się również wyśmiewać wszelkie ludzkie przywary, rubasznie opisując ludzi je uosabiających. Śmierć przestrzega przed grzeszeniem i łudzeniem się uniknięciem za niego kary, ponieważ i tak ostatecznie przychodzi po wszystkich. Moralitet krytykuje więc w prześmiewczy i groteskowy sposób przywary średniowiecznego społeczeństwa, łącznie z samym systemem feudalnym. Można więc powiedzieć, że „Rozmowy Mistrza Polikarpa ze Śmiercią” stanowi o bardzo dużej samoświadomości ówczesnych ludzi. Wyśmiewali oni swoje słabości i przypominali o równości wobec nieuniknionego, by poprzez taką satyrę kreować dobre wzorce.Drugi tekst jest niezwykle ciekawym dziełem średniowiecznym. Stanowi bowiem popularny wtedy motyw kłótni między dwoma ideami, w tym wypadku mający prześmiewczy wyraz. Utwór „Kolęda się z Allelują zwadziła” stanowi rozmowę dwóch uroczystych pieśni, wykonywanych podczas najważniejszych uroczystości chrześcijańskich: Bożego Narodzenia i Wielkanocy.  Z treści możemy się dowiedzieć, że Alleluja zarzuca Kolędzie między innymi lenistwo (śpiewana jest dopiero pod koniec roku) oraz dawanie chłopom okazji do pijaństwa i bójek. Pospólstwo podczas kolędowania lubiło się niegdyś awanturować.    Tymczasem Kolęda sugeruje Allelui nieprzystojne zachowanie, przez które nie bywa w kościele przez siedem niedziel. Nawiązuje przy tym do tradycyjnego żartu żaków, przywiązujących nuty tej pieśni do ściany kościoła (trochę jak skazanego do pręgierza) oraz zwyczaju wyganiania ze wsi kobiet niemoralnych. Komiczne przekomarzania obu pieśni są w rzeczywistości krytyką rzeczywistych problemów, które trapiły średniowieczne społeczeństwo. Chodzi tu przede wszystkim o pewne formy nieobyczajnego zachowania, szczególnie na tle chrześcijańskich świąt.Ludzie pijący podczas Bożego Narodzenia i bijący się między sobą wyglądają bowiem szczególnie gorsząco. Prawdopodobnie autor zdawał sobie również sprawę, że niewyedukowane niziny społeczne są podatne na zgubny wpływ alkoholu. Co ciekawe, polska kolęda sugeruje to wiele wieków przed piszącym satyry o tej samej tematyce Krasickim. Daje to wiele do myślenia w kwestii przywar narodowych, nawet jeżeli średniowiecze nie znało jeszcze tego pojęcia.     \n\n\n   Porównanie Allelui do wywożonej ze wsi gamratki czy przywiązanego do pręgierza bandyty pokazuje z kolei, że te pobożne czasy nie były jednak pozbawione wysokiej przestępczości. Zauważali to współcześni i piętnowali. Czasami, jak w tym wypadku, wykorzystywali do tego satyrę. Pomieszanie motywów religijnych ze świeckimi pokazuje zarazem, że ludzie średniowiecza nie byli tak purytańscy w swoich poglądach. Chociaż posiadali sferę sacrum, potrafili śmiać się nawet z elementów nabudowanej wokół niej cywilizacji.Jak widać, ludzie wieków średnich nie byli tak beznadziejnie ponurzy. Ich życie, chociaż diametralnie różne od naszego, często przepełnione było śmiechem. Szczególnie mocno lubili się śmiać sami z siebie, tak jak robimy to dzisiaj. Ukazywanie swojego świata w krzywym zwierciadle miało dla nich charakter edukacyjny — służyło wyśmianiu przywar i nakłonieniu do pobożnego życia. Interesującym jest również motyw satyry jako swoistego zwornika bezpieczeństwa społecznego. Nie idzie bowiem przeoczyć faktu, że pozwalała ona zrównać wszystkie stany poprzez przypomnienie im wspólnego człowieczeństwa — grzeszności i śmiertelności. Czytając satyrę, średniowieczny człowiek uświadamiał sobie, że nawet król dzieli z nim pewne niedole. Władca zaś mógł nabrać pokory, kiedy dojrzał zrównujący jego i chłopa los wszystkich ludzi. Krzywe zwierciadło komedii pełniło więc taką samą funkcję kiedyś, jak dzisiaj.     \n\n\n\n\n\n\n\n\n\n"
            }
        ]
    },
    {
        "tytul": "„Kwiatki świętego Franciszka z Asyżu” (fragmenty)",
        "opracowania": [
            {
                "pytanie": "Relacje z Bogiem i światem. Omów zagadnienie na podstawie znanych Ci fragmentów „Kwiatków świętego Franciszka z Asyżu”. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Relację świętego Franciszka z Bogiem i światem, w którym przyszło mu żyć, można prześledzić na podstawie opowiadań o jego życiu, opublikowanych przez anonimowego autora pod tytułem “Kwiatki świętego Franciszka”. To właśnie z tego dzieła dowiedzieć się można, że przed zawierzeniem swojego życia Bogu Franciszek był człowiekiem majętnym, rozdał jednak swoje bogactwa i poświęcił życie innym ludziom. Jego relacja z Bogiem była prosta i pełna radości - Franciszek wierzył bowiem, że świat stworzony przez siłę wyższą jest pełen szczęścia, a człowiek jest z natury istotą dobrą. Powinien on zatem żyć dobrze i szczęśliwie, ponieważ właśnie w tym celu został on powołany na świat.Franciszek był także pełen zachwytu wobec bożego dzieła, jakim jest przyroda. Natura była dla niego źródłem szczęścia, zachwycał się on każdym jej elementem, wierzył także, że nawet najmniejsze żyjątka zasługują na zrozumienie i szacunek. Wszystko to było efektem jego relacji z Bogiem i tego, że opierała się ona na pokorze, zaufaniu oraz bezgranicznym oddaniu świętego. Franciszek poświęcił całe swoje życie, bo chwalić świat stworzony przez Boga oraz by uczyć innych o nim. Ważne dla niego było to, by ludzkość żyła w harmonii ze swoim Stwórcą oraz ze swoją naturą, o której Franciszek uważał, że jest z gruntu dobra. Wierzył także, że człowiek dostał od Boga zadanie do wypełnienia, którym była opieka nad ziemią i cała naturą, która miała być ludziom podległa. Relacja świętego Franciszka z Bogiem jest więc dla niego źródłem szczęścia i pewności, że świat jest doskonale i sensownie zorganizowany, a w Stwórcy człowiek zawsze może znaleźć oparcie. Franciszek nie wątpi, nie roztrząsa i nie zastanawia się, czy jego wiara na pewno ma cel. Skupia się on na tym, co jest w jego relacji z Bogiem pozytywne, zakłada, że jest ona częścią większego planu.   Zdarzało się, że Franciszek modlił się do roślin i zwierząt, przemawiał do nich i opowiadał im o Bogu, wierzył bowiem, że są one stworzeniem bożym, dokładnie tak samo jak on. Był również zdania, że to właśnie natura i wszystkie jej elementy są tą rzeczą, która świadczy o doskonałości planu Stwórcy. Święty starał się więc jak najlepiej wypełniać powierzone mu na ziemi zadania i chce żyć w sposób, który jest zgodny z jego dobrą naturą i wolą samego Boga. Zupełnie inną relację z Bogiem i ze światem ma natomiast bohater dramatu “Dziady” napisanego przez Adama Mickiewicza w wiele lat po śmierci świętego Franciszka. Konrad w niczym nie przypomina wspomnianego świętego, a jego relacja ze Stwórcą jest wyjątkowo skomplikowana. Bohater dramatu uważa bowiem, że jest kimś równym Bogu ze względu na swoją wyjątkowość, geniusz i talenty, które czynią z niego wieszcza i duchowego przewodnika zniewolonego narodu polskiego. Konrad jest przekonany, że jego umiejętności twórcze stawiają go w tym samym rzędzie z Bogiem, w związku z czym ma on prawo domagać się od niego odpowiedzi na wiele różnych pytań i wątpliwości, jak na przykład te, czemu Bóg pozwolił, by Polska znalazła się pod zaborami i zniknęła z map Europy. Bóg jednak milczy i nie odpowiada Konradowi na jego pretensje, w związku z czym w bohaterze narasta złość i bunt. Coraz bardziej niecierpliwie domaga się od Boga wyjaśnień, wręcz ich żąda, niestety - wciąż odpowiada mu milczenie. Konrad szaleje więc, wyrzuca Bogu, że przestał być źródłem miłości, a stał się samą mądrością. Gdy odpowiedzi wciąż nie nadchodzą, Konrad posuwa się w swojej wściekłości wręcz do bluźnierstwa - jest gotów nazwać Boga carem, jednak mdleje i te słowa wypowiada diabeł. Bohater niemal gubi swoją nieśmiertelna duszę, a jego bunt prawie kosztuje go zbawienie.    Relacja Konrada z Bogiem jest więc pełna pychy i buntu, gwałtownych uczuć i wściekłości. Dodatkowo Konrad podchodzi do niej, jakby rozmawiał z kimś równym sobie, od kogo ma prawo wymagać reakcji i odpowiedzi, nie zaś jak pokorny sługa stojący przed swoim Stwórcą, który tchnął w niego życie. Konrad nie znajduje w Bogu dobra i zaufania, traktuje go raczej jak mściwego i surowego władcę, który chce ukarać swoich poddanych za ich grzechy. Bohater nie znajduje więc w tej więzi ulgi czy szczęścia, nie jest też pogodzony ze światem, w jakim musi żyć.     \n\nAutorką opracowania jest: Marta Grandke.\n   Podane przykłady z literatury pokazują, jak różne mogą być relacje człowieka z Bogiem i ze światem. “Kwiatki świętego Franciszka” ukazują sytuację, gdy jest ona pełna zaufania i radości, ponieważ święty Franciszek wierzył, że Bóg stworzył doskonały świat i dobrego człowieka. Z kolei Konrad z “Dziadów” pełen jest buntu oraz wściekłości, ponieważ Bóg milczy i nie udziela mu odpowiedzi na pytanie, jak mógł dopuścić do tragedii, którą były rozbiory Polski.     \n\n\n\n\n\n\n\n\n\n"
            },
            {
                "pytanie": "Franciszkański ideał ubóstwa jako model ascezy. Omów zagadnienie na podstawie znanych Ci fragmentów „Kwiatków świętego Franciszka z Asyżu”. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Dzięki anonimowemu twórcy do dziś można zapoznawać się z poglądami i historią losów świętego Franciszka. Zawierzył on całe swoje życie Bogu, uważał, że świat jest doskonałym dziełem, a przyrodę należy podziwiać i szanować. Wszystko to sprawiać miało, że święty stawał się coraz bliższy Bogu i miał zostać zbawiony po śmierci.Franciszek całe swoje życie opierał na zaufaniu Bogu oraz opierał się na swojej wierze, w związku z czym efektem tego była także praktykowana przez niego asceza. Franciszek był bowiem wcześniej człowiekiem majętnym, posiadającym znaczne bogactwa. Z „Kwiatków świętego Franciszka” dowiedzieć się można, że w pewnym momencie święty zdecydował się rozdać swój majątek ubogim i wstąpić na drogę ascezy. Rozumiał on ją jednak inaczej, niż było to powszechnie przyjęte w średniowieczu. Panowało bowiem przekonanie, że asceta musi cierpieć, a jego życie pełne jest bólu i wyrzeczeń, przez które zbliża się on do zbawienia.   Święty Franciszek z kolei wychodził z założenia, że jego ubóstwo nie musi łączyć się z cierpieniem, ponieważ świat i ludzie zostali stworzeni w celu przeżywania radości, zachwytu i dobra. Umartwianie się i torturowanie swojego fizycznego ciała nie wchodziło więc w zakres ascezy franciszkańskiej ani żadnego innego elementu filozofii świętego Franciszka. Przeciwnie, człowiek powinien z niego czerpać radość, ale jej źródło nie leży w gromadzeniu materialnego dobytku, którego święty pozbył się.Szczęście odnaleźć można w przyrodzie, w otaczającym człowieka świecie i w wierze w Boga, nie zaś w posiadaniu materialnych dóbr, które nie zbliżają człowieka do zbawienia. Święty Franciszek wkroczył na ścieżkę ascezy, pozbywając się ułatwiającego jego życie majątku, ale nie oznaczało to dla niego rozpoczęcia męczenia swojego ciała i duszy - wolał żyć w radości i harmonii ze sobą, z Bogiem i całym światem. Dlatego też asceza franciszkańska odróżnia się od tego typu praktyk znanych ze średniowiecza.     Innym przykładem średniowiecznego ascety jest święty Aleksy, którego losy spisane zostały w „Legendzie o świętym Aleksym”. Jest ona dziełem hagiograficznym, opisującym żywot i śmierć osoby świętej. Aleksy wywodził się z bardzo bogatej rodziny, ożenił się także z pewną kobietą. Jednak w dniu swojego ślubu oznajmił swej świeżo upieczonej żonie, że od tego momentu pragnie on żyć w czystości i w ascezie. Udał się także w podróż, której celem miało być poznanie sensu życia i odnalezienie Boga.Święty Aleksy często przedstawiany bywa jako ideał ascety, pochodził on bowiem z wyjątkowo ważnego i bogatego rodu, znał on więc wszelkie wygody, jakie może człowiekowi zapewnić życie w dobrobycie. Mimo to oddał on wszystkie swoje materialne bogactwa i dobra ubogim i sam wyruszył w duchową wędrówkę. W ten sposób dał przykład innym, że gromadzenie majątku nie jest głównym celem życia człowieka na ziemi. Aleksy wskazał swoim zachowaniem na to, że człowiek powinien raczej dążyć do dobrego życia, umacniania swojej wiary w Boga oraz do osiągnięcia zbawienia swojej nieśmiertelnej duszy. Aleksy odrzucił także relację z żoną i zdecydował się na zachowanie czystości, co także było elementem ascezy i odmawiania swojemu ciału ziemskich przyjemności. Zamiast tego chce on oprzeć swoje życie na wartościach duchowych, które w przeciwieństwie do ziemskiego majątku są trwałe i niezbywalne i to na nich powinno się budować swoje istnienie.     \n\nAutorką opracowania jest: Marta Grandke.\n   W przeciwieństwie do ascezy świętego Franciszka ta proponowana przez Aleksego jest skrajna, związana jest z umartwianiem siebie i swojego ciała. Jego siła, by wytrwać w tym stanie pochodziła od samego Boga i to właśnie w nim Aleksy pokładał całą swoją ufność, że jego cierpienia zostaną mu po śmierci wynagrodzone.W średniowieczu popularna była więc asceza w różnych formach. Zawsze dotyczyła ona pozbycia się swojego ziemskiego dobytku i odnalezienia Boga, jednak święty Franciszek nie praktykował w niej umartwiania się i zadręczania swojego ciała i duszy. Czerpał on radość z obcowania ze światem. Z kolei święty Aleksy - przedstawiany jako ideał ascety - nie tylko rozdał swoje bogactwa, ale także trwał w surowej dyscyplinie, która miała go zaprowadzić do Boga.     \n\n\n\n\n\n\n\n\n\n"
            }
        ]
    },
    {
        "tytul": "„Pieśń o Rolandzie” (fragmenty)",
        "opracowania": [
            {
                "pytanie": "Wzór rycerza idealnego. Omów zagadnienie na podstawie znanych Ci fragmentów „Pieśni o Rolandzie”. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   “Pieśń o Rolandzie” to francuski epos rycerski pochodzący z czasów średniowiecza. Opisuje on losy idealnego rycerza, jakim był tytułowy Roland. Bohater ten spełniał wszystkie wymagania, jakie stawiano niegdyś przed rycerzami. Rolanda czytelnik poznaje w momencie, w którym walczy on przeciwko hiszpańskim muzułmanom u boku Karola Wielkiego. Walki toczą się w imię Francji i chrześcijaństwa, które przed poganami broni na polu bitwy Roland. Jest on wierny Bogu i wyznawanym ideałom. W pewnym momencie siły Rolanda zostają zaatakowane przez pogan, jednak bohater odmawia wezwania Karola Wielkiego i posiłków, a następnie samodzielnie staje do walki z przeważającymi siłami wroga. W wyniku tej potyczki Roland ginie, udaje mu się jednak zachować honor i obronić dobre imię Francji. Do swojej śmierci Roland przygotowuje się jak dobry chrześcijanin - wspina się na wzgórze, by być bliżej nieba i Boga (oraz nawiązuje w ten sposób do śmierci Jezusa na Golgocie), dokonuje rachunku sumienia i spogląda w stronę Hiszpanii, akcentując w tak gotowość do dalszej walki z poganami. Roland zostaje także od razu zbawiony, jego dusza jest wzięta prosto do nieba. Życie i śmierć Rolanda określane były jako piękne - stanowiły one bowiem wzór dla innych oraz inspirację do tego, jak powinno się zachowywać. Roland nie ma ani jednej wady, jest portretem rycerza idealnego, dokładnie takiego, jaki powinien on być według kodeksu moralnego. Był zawsze gotowy do walki i aż do samej śmierci nie porzucił powierzonego mu przez Karola Wielkiego zadania. Obowiązek, honor i wiara były dla niego ważniejsze niż własne życie, czego dowód dał, oddając je w trakcie walki z poganami. Roland stawiany może być za wzór rycerza idealnego.     \n\nAutorką opracowania jest: Marta Grandke.\n   Inny portret rycerza odnaleźć można w literaturze bardziej współczesnej. George R. R. Martin w swojej serii “Pieśń Lodu i Ognia” stworzył postać rycerza pozornie idealnego. Jaime Lannister na pierwszy rzut oka zdaje się być rycerzem idealnym - pięknym, oddanym królowi, służącym w jego gwardii, znanym jako wspaniały wojownik, jako ktoś niepokonany. Jednak pod tą pozorną doskonałością Jaime jest zaprzeczeniem wzoru idealnego rycerza. Przede wszystkim dopuścił się morderstwa swojego władcy, przez co zaczął być nazywany Królobójcą. Nikt raczej nie przejmuje się faktem, że uczynił to, ponieważ król chciał wysadzić w powietrze całą stolicę i zamordować niewinnych mieszkańców. Jaime dopuścił się jednak zdrady, nie był lojalny wobec złożonej przysięgi. Dodatkowo jest on winien kazirodztwa, utrzymuje związek ze swoją bliźniaczą siostrą, Cersei. To kolejna rzecz, która stanowi plamę na jego honorze. Jaime ma na sumieniu także próbę zamordowania niewinnego chłopca, który był świadkiem jego romansu z siostrą. Prawy, szlachetny rycerz nie zabija dzieci w imię swoich interesów. W trakcie trwania serii zostaje także okaleczony - traci dłoń, w wyniku czego przestaje być doskonałym wojownikiem. Pozorny wizerunek idealnego rycerza, jakim niegdyś był Jaime Lannister wraz z rozwojem wydarzeń zaczyna się kruszyć, a spod niego wyłania się obraz zagubionego człowieka, który traci jedyne oparcie w swoim życiu, jakim była jego umiejętność władania bronią. Jest on także nieustannie oskarżany o zdradę króla, który próbował zamordować swoich poddanych. Jaime Lannister jest więc złożoną postacią, która na pierwszy rzut oka wydaje się być rycerzem idealnym. Następnie czytelnik konfrontowany jest z jego grzechami, po to, by ostatecznie przypomniano mu, że bohater ten uratowała tysiące niewinnych istnień, dzięki temu, że zdecydował się na złamanie kodeksu rycerskiego. Jaime Lannister jest więc kreacją, która gra z konwencją idealnego rycerza i ukazuje, jak złożona może być ta kwestia. W literaturze można więc znaleźć wiele portretów rycerzy, w tym rycerza idealnego, jakim był średniowieczny Roland. Zapoznać się jednak też można z niejednoznacznymi przedstawieniami rycerzy, takimi jak na przykład bohater serii fantasy, Jaime Lannister, którego losy pokazują, że nie zawsze rycerz postępujący idealnie jest zarazem rycerzem postępującym właściwie.     \n\n\n\n\n\n\n\n\n"
            }
        ]
    },
    {
        "tytul": "Gall Anonim, „Kronika polska” (fragmenty)",
        "opracowania": [
            {
                "pytanie": "W jakim celu autor idealizuje bohaterów? Omów zagadnienie na podstawie znanych Ci fragmentów „Kroniki polskiej” Galla Anonima. W swojej odpowiedzi uwzględnij również wybrany kontekst.",
                "opracowanie": "\n\nPieśń o RolandOgniem i Mieczem   Kronika Galla Anonima to panegiryk. Oznacza to, że w swoim założeniu przewidywała już niezwykle pochlebne przedstawienie władców Polskich, których rządy opisuje.Dobrym przykładem jest przedstawiona tam postać króla Bolesława Chrobrego. Z zapisków historycznych wiemy, że władca ten miewał niezbyt chwalebne momenty w czasie swojego panowania. Gall Anonim tymczasem opisuje syna Mieszka I jako ideał władcy. Bogobojny król jest zarazem obrońcą wiary i swoich poddanych. Otacza wielką czcią osoby duchowne, a jego sądy odbywają się bez patrzenia na status majątkowy przyprowadzonych przez jego oblicze. Odważny rycerz, zawsze staje w pierwszym szeregu ze swoimi wojami. Przedkłada też obronność kraju ponad uczty, potrafiąc przy tym doskonale zaplanować administrację kraju. Na łożu śmierci wygłasza zaś przepowiednię o przyszłości Polski.   Wszystkie te elementy wpisują się idealnie do obrazu idealnego władcy chrześcijańskiego, który powstał w średniowieczu pod egidą Kościoła Katolickiego. Podobnie sportretowanych władców możemy bowiem obserwować w opowieściach z wielu krajów Europy, które powstały na przestrzeni trwania tej epoki historycznej.Panegiryczna potrzeba takiego przedstawienia Bolesława Chrobrego jest zrozumiała - był on przodkiem władcy Polski w czasach pisania dzieła, Bolesława Krzywoustego. Chwalenie wcześniejszego Piasta wpisywało się więc w średniowieczny model \"promocji\" całego rodu. Jednak inne fragmenty Kroniki ukazują również porażki potomków Mieszka I. Dlaczego więc akurat Bolesław zostaje wyidealizowany? Ponieważ wiele z jego osiągnięć rzeczywiście było wielkich, łatwiej mógł on uchodzić za wzór do naśladowania. Postać Chrobrego podkoloryzowano, czy może raczej przedstawiono w jaśniejszych barwach, aby potomni mieli do kogo się porównywać. Dzisiaj zapewne nazwalibyśmy taką osobę \"idolem\" albo wzorem do naśladowania.    Pieśń o Rolandzie to kolejny przykład średniowiecznej literatury. W tym wypadku mamy do czynienia z tak zwaną chanson de geste - pieśnią o czynach. Opiewane były w nim chwalebne czyny rycerzy, rozsławiane na dworach Francji przez wędrownych trubadurów. Pieśni takie miały, prócz celu rozrywkowego, również wartość formacyjną. Przedstawiały bowiem godne naśladowania postawy rycerskie, tworząc tym samym wzorowy obraz przedstawiciela tej klasy społecznej.Bez wątpienia Roland uchodził wtedy za jeden z czołowych wzorców. Swoją postawą spełniał ideał kodeksu rycerskiego, ale również cnót tego stanu, dzięki czemu można go była stawiać jako przykład. Roland nie tylko walczył dzielnie za swojego władcę i wiarę chrześcijańską. On potrafił nawet pięknie zginąć, dając idealny przykład ars moriendi - sztuki dobrego umierania.     \n\n\n   Nie ulega jednak wątpliwości, że jest to postać wyidealizowana. W jego zachowaniu nie widać bowiem żadnych cech negatywnych (a dokładnie takich, jakie ówcześni by za negatywne uważali), a opanowanie przez Rolanda sztuki rycerskiej stoi na poziomie wręcz nieludzkim. Nie było jednak celem Pieśni o Rolandzie dokładne odwzorowanie czegokolwiek, a ukazanie ideału, do którego należy dążyć.Postacią wyraźnie wyidealizowaną jest również Skrzetuski w Ogniem i Mieczem. Niczym wcześniej wspomniany Roland, dzielny sarmata to wzór do naśladowania. Tutaj jednak stanowi ideał chrześcijańskiego rycerza i patrioty - bardzo potrzebny dla Polaków w dobie zaborów. Sienkiewicz stworzył całą Trylogię ku pokrzepieniu serc, dlatego też wyidealizował niektórych spośród swoich bohaterów. Chciał dać potomnym wzór do naśladowania, kogoś na kim można się wzorować w życiu publicznym i prywatnym. Stworzona kreacja ma więc podnosić morale narodu, zaszczepiając w nim przy tym pozytywne wzorce.   Jak wiec widać, idealizowanie bohatera literackiego stanowi rzecz powszechną na przestrzeni wieków. Mimo iż może uchodzić za rodzaj niewyszukanej propagandy, częstokroć ma bardzo pozytywne cele. Stosowana jest również do dzisiejszego dnia. Zauważmy dla przykładu popularność zachodnich super bohaterów. Wielu z nich to również postaci wyidealizowane, często posiadające przy tym nadludzkie cechy. Są nierealistycznie, niemniej dzięki ich kreacjom całe pokolenia umacniane były w postawach takich jak pomoc słabszym, przyjaźń czy poświęcenie. Dawniej też tak bywało, choć bohaterowie nie nosili peleryn.     \n\n\n\n\n\n\n\n\n\n"
            }
        ]
    },
    {
        "tytul": "Dante Alighieri, „Boska Komedia” (fragmenty)",
        "opracowania": [
            {
                "pytanie": "Doświadczenia wynikające z podróżowania. Omów zagadnienie na podstawie znanych Ci fragmentów „Boskiej Komedii” Dantego Alighieri. W swojej odpowiedzi uwzględnij również wybrany kontekst.",
                "opracowanie": "\n\nBoska Komedia KordianMały Książę   Mistrz Dante napisał swoje magnum opus w nadziei przekazania czytelnikowi ważnej lekcji duchowości chrześcijańskiej. Chciał mianowicie skierować jego myśli ku Bogu i pobożnemu życiu, zarazem zniechęcając do grzechu. Z tego powodu przedstawił swoją wędrówkę po trzech miejscach spoza granicy rzeczywistości materialnej: Piekle, Czyśćcu i Niebie. Ze względu na obrazowość kaźni, jakie czekały grzeszników w pierwszym z wymienionych rejonów, powstał nawet związek frazeologiczny \"dantejskie sceny\". Ta chęć nauki poprzez przestraszenie wyraża również ludzką potrzebę poznania, zrozumienia.Dante jako bohater Boskiej Komedii udaje się w podróż po zaświatach, dzięki czemu zaczyna lepiej pojmować miejsce człowieka w kosmicznym porządku rzeczy. Zauważmy sposób, w jaki autor przedstawia czytelnikowi swoją wizję. Rozpoczyna ją opis ciemnego lasu, gdzie grożą mu dzikie bestie, a kończy opis miejsca przebywania samego Boga. Las to rzecz jasna personifikacja życia ludzkiego, przepełnionego niewiadomą i pokusami (bestiami).   Z każdym przystankiem następuje tym samym pozytywna gradacja, Dante jest coraz bliżej poznania Stwórcy. Jego wędrówka tym samym jest alegorią nawrócenia, porzucenia grzechu na rzecz czystości Boga. Chociaż nie jest to wiedza rozumiana w sensie naukowym, stanowi wyraz oświecenia i zrozumienia. Tym samym pozwala odnaleźć swoje miejsce w rzeczywistości - poznać sam sens istnienia świata.Juliusz Słowacki również sięga po mistycyzm na łamach swojego Kordiana. Nim jednak tytułowy bohater pozna Idee Wielką na szczycie góry Mont Blanc, postanawia dokonać rzeczy bardziej przyziemnej - rozpoczyna poszukiwania i poznanie. Odwiedza w ich trakcie kolejne krainy w Europie, wszędzie konfrontując swoje poglądy z pewną \"prawdą\" świata. Pomimo tego, że można zakwestionować wyciągane przez Kordiana wnioski, niewątpliwie dowiedział się on wielu rzeczy o świecie. Co więcej, poznał też wiele prawideł życia, dorastając dzięki tej wiedzy.    Podróż w Kordianie to w istocie alegoria mistycznego oświecenia, poszukiwania wiedzy aż poza granice rzeczywistości. Dzięki użyciu tam realnych miejsc i istotnych dla XIX wieku idei (bogactwo, poezja, miłość, wiara, wolność) stanowi też doskonały przykład poszerzania horyzontów poprzez podróżowanie. Oświecenie to również w istocie poszukiwanie prawdy. Podróż to więc poszukiwanie prawdy o świecie.     \n\n\n   Mały Książę jest w istocie opowieścią o dorastaniu i miłości. Podróż tytułowego bohatera stanowi tutaj przenośnię dojrzewania, w którego trakcie poznajemy wiele obliczy świata, ale również konfrontujemy się z rzeczywistością w nas samych. Zauważmy przy tym, że gdyby Mały Książę pozostał na swojej planecie, nigdy nie zdobyłby tak istotnej wiedzy. Pokazuje to, że ryzyko podróżowania niesie za sobą korzyść w postaci poszerzenia horyzontów poznawczych, które z kolei zmieniają nas samych. To niezwykle interesująca koncepcja: podróż jest konieczna, aby stać się dorosłym. Świat bowiem stanowi w istocie zbiór bodźców, na które musimy zostać wystawieni, jako do tego predestynowani. Podróż to więc poznanie siebie poprzez poznanie świata.Zagadnienie wędrowania jest więc, jak widać na opracowanych przykładach, wielopoziomowe w swoim sensie. Podróżując, poznajemy bowiem świat, jednak wraz z nową wiedzą, sami ulegamy zmianie. Można tym samym lepiej zrozumieć wszelkie starożytne tradycje, związane z tą czynnością. Kiedyś wiązaną ją bowiem z mistycznym rytuałem przejścia, uważano za niebezpieczną, ale również wielce kształtującą. Poszerzenie naszej wiedzy o świecie pozwala bowiem lepiej zrozumieć samych siebie, poprzez odniesienie do szerszego kontekstu zdarzeń. Zawężone horyzonty zawsze przecież oznaczały kogoś, kto boi się rozwijać, co spowodowane jest brakiem zrozumienia rzeczywistości. Tak rozumiana podróż odkrywa przed nami nie tyle świat, ile wręcz mikrokosmos nas samych. Będąc bowiem częścią większej całości, poprzez odkrywanie jej, odkrywamy również niuanse własnego \"ja\". Dlatego podróżujmy, nie ograniczajmy swojego poznania do bezpiecznej przystani utartych ścieżek. Może nam to przynieść wymierne korzyści.     \n\n\n\n\n\n\n\n\n\n"
            }
        ]
    },
    {
        "tytul": "Jan Kochanowski, „Odprawa posłów greckich”",
        "opracowania": [
            {
                "pytanie": "Inspiracje mitologiczne i ich znaczenie w utworze literackim. Omów zagadnienie na podstawie „Odprawy posłów greckich” Jana Kochanowskiego. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Jan Kochanowski, tworząc „Odprawę posłów greckich” skorzystał z mitologicznej historii, jaką była wojna trojańska. Użył także postaci bohaterów tamtych wydarzeń, takich jak Parys, Helena, Kasandra, Menelaos czy Priam. Kochanowski skorzystał więc z kostiumu historycznego, sam bowiem żył i tworzył w czasach renesansu, kiedy to czerpanie z antyku i z jego myśli było popularną praktyką. Kochanowski w trakcie tworzenia swojej sztuki zainspirowany był „Iliadą” Homera, która szczegółowo przybliżała dzieje wojny trojańskiej. Także forma jego dzieła, które jest tragedią, była wykorzystywana przez twórców w czasach antycznych.Kochanowski w swoim tekście opowiedział o chwilach tuż przed wybuchem wojny trojańskiej, ukazał działania króla Priama w obliczu zagrożenia atakiem Greków oraz losy posłów, którzy przybyli z informacjami do króla Troi. Jednak autor nie spróbował po raz kolejny opowiedzieć znanej historii upadku Troi. Skorzystał on bowiem z poetyki maski i przy pomocy tej antycznej historii postanowił przekazać czytelnikowi refleksje dotyczące jego własnej ojczyzny. Troja pojawiająca się w utworze reprezentuje więc tak naprawdę Polskę i jej losy. Kochanowski dostrzegał bowiem problemy, jakie trapiły jego rodzinny kraj. Władze Troi, które nie były w stanie podjąć decyzji, które mogły uratować ich kraj, symbolizują sparaliżowany sejm polski.   Kochanowski obserwował, co dzieje się z polityką kraju - był bowiem blisko osób za nią odpowiedzialnych - i swoją sztuką wyrażał głębokie zatroskanie o losy Polski. Autor wskazał, że jego ojczyznę trapią bowiem podobne problemy co mityczną Troję - zainteresowanie prywatnymi interesami, zamiast ogólnym dobrem narodu, paraliż władzy czy jej brak poczucia odpowiedzialności za kraj.Innym utworem, który nawiązuje do mitologii oraz w którym stanowi ona swoisty klucz do interpretacji tekstu jest „Oda do młodości” Adama Mickiewicza. W swoim dziele Mickiewicz zapowiada już nadejście romantyzmu, wciąż jednak sięga do klasyków, którzy silnie związani byli z antykiem. I tak jego dzieło przyjmuje formę ody, czyli gatunku lirycznego, który wywodzi się z czasów starożytnych i charakteryzuje się wzniosłością stylu. Mickiewicz korzysta także z antycznych nawiązań i kostiumów - przywołuje postaci takie jak Hebe (reprezentująca tytułową młodość), hydra czy centaury. Nawiązania te podkreślają żywiołowy charakter młodości, jej żywotność i siłę, która jest zdolna zmieniać rzeczywistość.    Mickiewicz czerpie także ze znanych starożytnych myśli czy mitów, takich jak opowieść o Ikarze. Symbolizuje ona możliwość ciągłego wznoszenia się wyżej, pokonywania własnych ograniczeń i barier, co jest charakterystyczne właśnie dla młodych, dla nowego pokolenia romantyków, które wbrew wszystkiemu ma się wznieść wyżej niż jego poprzednicy. Dodatkowo Mickiewicz nawiązuje także do prometeizmu, do poświęcenia się jednostki dla ogółu, co następnie ma się stać jednym z głównych punktów programu i światopoglądu romantyków. To właśnie w dawnych mitologicznych historiach przywołanych w utworze przez Mickiewicza należy szukać odpowiedzi na zadane przez niego pytania i poruszane wątki. To tam są ukryte klucze interpretacyjne, które mają czytelnika naprowadzić na odpowiednie refleksje i postawy.     \n\nAutorką opracowania jest: Marta Grandke.\n   Podobnie ma się rzecz z tyrteizmem w „Odzie do młodości” - Mickiewicz, inspirując się historią spartańskiego wodza Tyrteusza, zakłada aktywność poety wobec zdarzeń, których jest on świadkiem. Jego talent ma bowiem służyć działaniom, nie zaś tylko obserwacji. Swoją poezją może on bowiem nawoływać na przykład do obrony kraju, gdy jest on zagrożony przez wrogie siły, jak miało to miejsce za życia Mickiewicza. Poeta więc w inspiracjach mitologicznych odnajduje nawiązania do swojej rzeczywistości i wykorzystuje te elementy do przekazania czytelnikowi konkretnych tropów.Inspiracje mitologiczne pojawiają się więc w wielu dziełach literackich, na przykład w „Odzie do młodości” czy w „Odprawie posłów greckich”. Często służą one jako historyczny kostium do przemycenia współczesnemu czytelnikowi konkretnych myśli czy refleksji, które autorzy niekoniecznie chcą - czy mogą - wyrazić w swoim tekście wprost. Przy pomocy takich dekoracji można jednak z powodzeniem wyrazić przekonania o rzeczach, które poetom wydawały się podobne do tych, które znali z lektur dzieł antycznych.     \n\n\n\n\n\n\n\n\n\n"
            }
        ]
    },
    {
        "tytul": "Piotr Skarga, „Kazania sejmowe” (fragmenty)",
        "opracowania": [
            {
                "pytanie": "Obraz Polski i Polaków. Omów zagadnienie na podstawie znanych Ci fragmentów „Kazań sejmowych” Piotra Skargi. W swojej odpowiedzi uwzględnij również wybrany kontekst.",
                "opracowanie": "\n\nKazania sejmowe Świat zepsuty   Kazania sejmowe Piotra Skargi, jak sama nazwa wskazuje, zostały napisane w celu pouczenia uczestników tego zgromadzenia. Ich treść wskazuje, że mieli być to senatorowie Rzeczpospolitej, w których majestacie ksiądz Skarga upatrywał większego znaczenia niż pośród sejmowego \"pospólstwa\" szlachty. Duchowny porusza w swoim dziele oratorskim tematy ważne dla niego pod względem przetrwania i umocnienia ojczyzny, szukając przy tym dla nich analogii biblijnych. Są to między innymi wady ustrojowe, ale również wady samej natury Polaków - głównie ich straszliwego swawolenia. Skarga maluje przed czytelnikiem obraz ludzi obdarzonych złotą wolnością szlachecką, którzy jednak zmienili ten zacny ideał w rozpasaną anarchię. Dodaje do tego również niegospodarność, pławienie się w zbytkach i pogardę dla władzy królewskiej (Skarga był gorącym orędownikiem silnej władzy monarszej). Wywodzi on z takiego zachowania brak posłuszeństwa wobec prawa, a następnie wręcz złe prawa służące jedynie interesowi nobilitowanych.Co do obrazu Polski, ksiądz wielokrotnie obrazuje ją jako kobietę lub okręt - stanowi to analogię biblijną. W jednym kazań pozwala sobie jednak na porównanie Rzeczpospolitej do organizmu. Jego najważniejszymi częściami określa serce i głowę - odpowiednio stan kapłański oraz królewski. Porównanie to pozwala mu skrzętnie nawiązać do problemów państwa jako chorób. Najważniejsze organy takiego ciała nie mogą być osłabione, jeżeli cały organizm ma być silny. Skarga dostrzega przy tym wiele aż sześć chorób tych organów. Kolejno krytykuje m.in. osłabienie władzy królewskiej, niedowład sądów, czy tolerowanie innych denominacji chrześcijańskich w państwie (Skarga był przedstawicielem kontrreformacji). Kaznodzieja zwraca przy tym uwagę na współczesny mu upadek kraju w wyniku tych \"chorób\". Rysuje więc niezwykle negatywny obraz Rzeczpospolitej swoich czasów.   Powód, dla którego Kazania sejmowe przyjmują tak nieprzychylną Polsce i Polakom retorykę jest oczywisty. Piotr Skarga chciał pouczyć swoich słuchaczy, temu wszak służy kazanie. Wymieniał więc wszystkie negatywne cechy swoich krajan oraz dostrzegał słabości ojczyzny dla zwrócenia na nie uwagi. Sam podejmuje ten temat w ósmym kazaniu, pytając retorycznie o możliwość lepszego służenia państwu w potrzebie niż tylko swoiste prorokowanie mu nieszczęść. Jego wypowiedź ma więc funkcję edukacyjną.     \n\n\n   Świat zepsuty to satyra obrazująca kolejno wszystkie zauważone przez Ignacego Krasickiego wady Polaków. Autor żył w trudnych dla Rzeczpospolitej czasach, kiedy jej dawna świetność była już jedynie wspomnieniem. Nowe prądy intelektualne oraz oddani idei odrodzenia narodowego ludzie mogli jednak zmienić bieg wydarzeń. W tym celu wielu z nich podjęło się tak jak Krasicki, próby edukowania reszty. Chcieli ukazywać nieprzyzwoite zachowanie i kontrastować je z godnymi do naśladowania postawami. Świat zepsuty ukazuje problem w nieco innym świetle. Kondensuje on wszystkie wady, jakie Krasicki dostrzega w swoich rodakach i ukazuje, do czego mogą one doprowadzić. Polska jest porównywana do Starożytnego Rzymu - silnego cnotą, słabego rozpasaniem. Autor posuwa się wręcz do dostrzeżenia w upadku Rzymu przeznaczenia zdegenerowanej Polski. Robi to on jednak w celach dydaktycznych, tak samo, jak Piotr Skarga. Chce bowiem ostrzec swoich czytelników przed nagannym postępowaniem i w konsekwencji zgubieniem własnego kraju. Obraz Polski i Polaków w Świecie zepsutym stanowi więc przestrogę, nie zaś rodzaj potępieńczego przedstawienia rzeczywistości.Jak wiec widzimy, literatura zazwyczaj przedstawia nas i naszą ojczyznę w negatywnym świetle nie bez powodu. Jeżeli chodzi o rodzimych autorów, mają oni w wielu wypadkach na celu pouczenie swoich czytelników o szkodliwości tzw. przywar narodowych i ich wpływie na całą Rzeczpospolitą. Wręcz znamienne jest przy tym właśnie takie nazywanie Polski. Stanowi ona bowiem Res Publica - rzecz wspólną, a więc wspólnotę. W takim rozumieniu, a zapewne tak właśnie postrzegali problem Skarga i Krasicki, indywidualne zachowanie Polaka ma wpływ na życie społeczne całego narodu. Pisząc o negatywach swoich rodaków, starali się oni odwodzić ich od niszczenia społeczeństwa. Możemy ich wiec nazwać raczej nauczycielami lub prorokami, nie zaś krytykami Polski i Polaków.     \n\n\n\n\n\n\n\n\n\n"
            }
        ]
    },
    {
        "tytul": "Jan Chryzostom Pasek, Pamiętniki (fragmenty)",
        "opracowania": [
            {
                "pytanie": "Ideał życia ziemiańskiego i rodzinnego ładu. Omów zagadnienie na podstawie znanych Ci fragmentów „Pamiętników” Jana Chryzostoma Paska. W swojej odpowiedzi uwzględnij również wybrany kontekst.",
                "opracowanie": "\n\nPana Tadeusza Pamiętników   Pan Tadeusz to epopeja narodowa, napisana przez Mickiewicza jako swoista opowieść narodowotwórcza. Wielki poeta zdawał sobie bowiem sprawę, że Polacy potrzebują legendy, na której zbudują swoją tożsamość. Postanowił więc zanieść pod strzechy legendę złotego wieku, stworzyć wizję krainy szczęśliwości. Użył do tego właśnie wyidealizowanej wizji ziemiaństwa i jego życia rodzinnego. Soplicowo to w istocie sama esencja dworku ziemiańskiego, gdzie życie w otoczeniu przyrody pędzone jest błogo i spokojnie.Mieszkańcy tej jakoby oddzielnej od świata zewnętrznego krainy kultywują dalej starożytne tradycje Sarmackie, są przy tym dostrzegalnie pobożni. Wspomniany powyżej kontakt z przyrodą oddziałuje też na rytm życia dworku ziemiańskiego - Soplicom wyznacza go pora doglądania prac polowych i rozrywek na łonie przyrody. Ziemianin wyraźnie gustuje w tych drugich, kocha zbierać grzyby, polować, wychodzić na długie spacery. Rzecz jasna znajdzie też czas na biesiadę, gdzie pośród starodawnej etykiety, żadnemu członkowi licznej rodziny nie stanie się potwarz.   Co do tej drugiej, jest to wyraźnie harmonijna zbiorowość, zawsze gotowa wspomóc swojego członka. Stanowi element spajający, przechowuje kulturę i uczy współistnienia społecznego. Służy do tego okazywanie szacunku starszym oraz bardziej zasłużonym poprzez odpowiednie gesty. Rodzina nie zostawia też nikogo ze swoich, gotowa zewrzeć szeregi, nawet w obronie sieroty swoich wyrodnych członków. Słowem, ziemiańska rodzina to oparcie moralne oraz społeczne w znaczeniu tradycyjnej wspólnoty. Niewzruszona trwa pośród swojego dworku, kwitnąć w pokoju.Niestety, Mickiewicz wyidealizował swoją wizję ziemiańskiego życia. W istocie zresztą jak zawsze, rzeczywistość była mniej sielankowa. Warto ją poznać na przykładzie zapisków służących wieszczowi za podstawę jego epopei. Pamiętniki Jana Chryzostoma Paska, bo o nich właśnie mowa, przedstawiają życie głównego bohatera jako ziemianina. Zakończywszy bowiem swoją przygodę z wojskiem, zawadiacki szlachcic ożenił się i zaczął gospodarować. Od początku zauważamy w jego myśleniu coś, co polska historiografia nazwie wielokrotnie \"głodem ziemi\".    Pasek zwyczajnie wychodzi z założenia, że posiadanie dużego majątku ziemskiego najlepiej zabezpiecza finansowo. Zbiera więc wszelkie możliwe grunty, wyraźnie zdradza dbałość o ich jakość. Niestety doprowadza tym samym do procesów na tym polu ze swoimi sąsiadami - zapewne równie łasymi na powiększenie swoich latyfundiów. Rodzi to konflikty, często wieloletnie spory sądowe, które przeczą wizji sielankowego życia na wsi. Zgadza się z nim jednak przywiązanie do przyrody, szczególnie zwierząt i polowań. Pasek posiada nawet przestrzeń do hodowli drapieżnego ptactwa, a opowieść o wydrze Robaku znana jest chyba większości Polaków.     \n\n\n   Istotny również dla ziemian wątek rodzinny nieco odbiega tutaj od ideału. Pasek co prawda potwierdza przywiązanie do niej, kiedy zdradza nie tylko ilość pasierbów, ale też chęć posiadania własnych dzieci. Zarazem jednak potrafi krwawo rozgonić rodzinę żony, kiedy ci niewybrednie sobie z niego żartują. Potem rzecz jasna następują przeprosiny, które można chyba interpretować jako dowód dominacji więzi nad sporami. Tak więc Pamiętniki potwierdzają ogólny zarys ideału życia ziemiańskiego. Niestety demaskują go również jako nie do końca odpowiadającą rzeczywistości.Czytając epopeję Mickiewicza czy też sienkiewiczowską Trylogię szybko dostrzeżemy, że życie ziemiańskie zostało przez Polaków wyidealizowane. Stało się swoistym wspomnieniem \"złotego wieku\", sielanką do której (wedle słów Reja) słabość mają wszyscy Słowianie. Nie można przy tym odebrać mu szlachetnych cech. Życie blisko natury, w otoczeniu licznej rodziny i pamiątek chwalebnej przeszłości Rzeczpospolitej posiada pewien urok. Ziemiaństwo musiało być też istotnym czynnikiem narodowotwórczym, skoro uczeni widzieli w niej pomost między Sarmatyzmem a nowoczesną polskością. Niestety powstania styczniowe i listopadowe zniszczyły tę warstwę społeczną, wraz z nią grzebiąc wiele z zachowanych na dworkach tradycji I Rzeczpospolitej. Wraz z nią pogrzebano też ogromna ilość wypaczeń ziemiaństw - szczególnie wsteczność i warcholstwo. Jednak pozbawiono też Polaków czegoś pięknego, a mianowicie narodowotwórczej opowieści. Bez niej, co pokazała historia, niezwykle trudno było na nowo zdefiniować pojęcie narodu polskiego.     \n\n\n\n\n\n\n\n\n\n"
            }
        ]
    },
    {
        "tytul": "Ignacy Krasicki, wybrane bajki",
        "opracowania": [
            {
                "pytanie": "Uniwersalizm prawdy o naturze ludzkiej w bajkach. Omów zagadnienie na podstawie znanych Ci bajek Ignacego Krasickiego. W swojej odpowiedzi uwzględnij również wybrany kontekst.",
                "opracowanie": "\n\nWiatr Północny i SłońceWino i wodaWstęp do bajek   Mówiąc o bajkach i nie zacząć od Ezopa to tak, jakby pominąć początek całej opowieści. Chociaż wspomniany starożytny Grek zapewne nie wymyślił samej koncepcji bajki, nadał jej utrzymywany do dzisiaj kształt. Niech świadczy o tym fakt, że z pewnością jest pomysłodawcą bajki zwierzęcej, do dzisiaj rezonującej nawet na ekranach telewizorów. Będąc również autorem sprzed prawie trzech tysięcy lat, doskonale świadczy o zawarciu w swoich dziełach niezmiennej natury ludzkiej. Starożytne bajki mówią bowiem o tych samych przywarach i prawdach rządzących naszym życiem nawet dzisiaj. Dobrym przykładem jest historia znana jako Wiatr Północny i Słońce. Otóż zdarzyło się, że te dwie siły przyrody wiodły spór o to, które jest silniejsze. Postanowiły, że rozstrzygną to poprzez zmuszenie człowieka do zdjęcia płaszcza. Kto zrobi to szybciej, wygrywa. Wiatr Północy dął, ile miał mocy, jednak człowiek tylko mocniej otulał się w ubranie. Słońce zaś z łatwością zmusiło wędrowca do rozebrania, świecąc nieco mocniej. Ezop mówi tym samym, że perswazja jest lepsza od przemocy. Prawda ta, wykorzystywana codziennie z politycznej mównicy, jest niezaprzeczalna. Łatwiej ludzi do czegoś przekonać, niż zmusić. Udowadnia więc niezmienność naszej natury oraz ponadczasowość baśni Ezopa.Pozostając w tematyce społecznej, warto przejść na polskie podwórko. Bajka Ignacego Krasickiego Wino i woda ciekawie obrazuje często zapominaną prawdę o podziałach społecznych. Oto bowiem szlachetny trunek wypomina wodzie bycie napojem chłopstwa, podczas gdy wino stanowi radość szlachty. Woda zwraca jednak uwagę, że nobile mają za co kupić wino tylko dlatego, że chłopi na niego pracują. Ewidentnie książę poetów polskich pije tutaj (sic!) do sytuacji Rzeczpospolitej w XVIII wieku. Pańszczyzna i wykorzystywanie chłopstwa przez warstwy uprzywilejowane rujnowały kraj. Rzesze biednych ludzi pracowały na bogactwo możnych, tymczasem ci pogardzali niższymi stanami. Krasicki zwraca uwagę, że przecież to właśnie \"ci gorsi\" są źródłem bogactwa \"tych lepszych\", więc takie ich traktowanie jest bezpodstawne. Dlaczego jednak morał bajki jest uniwersalny? Udowadnia to historia. Złe traktowania ludzi pracy w XIX i XX wieku skończyło się ich oporem i podburzeniem przez demagogów, a to przyniosło światu straszliwe konsekwencje. Dzisiaj nawet w Polsce wielu posiadaczy wywyższa swoje się ponad tych, którzy pracują na ich społeczny status. Dzielimy przecież ludzi ze względu na pracę, zapominając o potrzebie wykonania każdej. Śmieciarz i kanalarz są równie potrzebni społecznie co poseł albo szef banku (być może nawet potrzebniejsi). Krasicki rozumiał to już ponad dwieście lat temu, jest to więc uniwersalna prawda o naturze ludzkich społeczeństw.     \n\n\n   Choć Wstęp do bajek Ignacego Krasickiego znajduje się na początku jego dzieła, najlepiej omówić go jako ostatni. Stanowi to bowiem nieco prześmiewczy zbiór przywar ludzkich, stanowiących przy tym swoiste stereotypy. Krasicki, wspominając o szlachetnych przedstawicielach danej grupy, wskazuje na ich przywary niczym w zwierciadle. Mamy więc wstrzemięźliwego młodzieńca (rozpustną młodzież), bogacza-flantropa (skąpcy) czy choćby rzetelnego ministra (kompetentnego polityka). Przyjrzyjmy się teraz dokładnie każdej z tych grup i ich zaletom (przywarom). Nie będziemy mieli problemu z wymianą choćby jednego przykładu ze współczesności, który pasowałby do strof Krasickiego. Udowadnia to, że natura ludzka nie podlega zmianie. To samo tyczy się więc sedna bajek. Odzwierciedlają one bowiem nie tyle swoje czasy, ile uniwersalne spostrzeżenie o swoich odbiorcach.Ludzie spierają się od mileniów o to, czy są bardziej dobrzy, czy źli. Bajkopisarze pod tym względem stawiają na praktyczną stronę problemu, filozoficzne rozważania zostawiając innym. Zwracają uwagę na to, co ich otacza i starają oddać się go w jak najbardziej uniwersalnej formie. Bajka przemawia do wszystkich, jest bowiem zabawna, krótka oraz prosta. Dzięki temu dobitnie przekazuje swoją treść. Treścią tą jest zaś natura ludzka. Często ukryta za kształtami zwierząt, czy zjawisk naturalnych, nadal jednak znana wszystkim z autopsji. Dlaczego wiec Ezop, La Fontaine czy Krasicki musieli pisać swoje dzieła? Krytykowali ludzkie wady? Nie, to z pewnością byłoby zbyt przyziemne. Ich celem było nauczanie, mądrość. Ta zaś jest uniwersalna tak jak prawda o ludzkiej naturze.     \n\n\n\n\n\n\n\n\n"
            },
            {
                "pytanie": "Alegoryczność i jej znaczenie w literaturze. Omów zagadnienie na podstawie znanych Ci bajek Ignacego Krasickiego. W swojej odpowiedzi uwzględnij również wybrany kontekst.",
                "opracowanie": "\n\nRozmowa Mistrza Polikarpa ze Śmiercią Jagnę i wilcy Koniec   Rozmowa Mistrza Polikarpa ze Śmiercią to anonimowy utwór o cechach moralizatorskich, szczególnie memento mori. Fabuła jest dosyć znana, oto bowiem mądry Mistrz Polikarp spotyka samą Śmierć i nawiązuje z nią rozmowę o rzeczach ostatecznych. Jak wiadomo, śmierć jest zjawiskiem i nie stwierdzono, aby miała jakąś formę. Nieznany autor nadaje jej tutaj jednak cechy ludzkie, czyli dokonuje personifikacji.Wygląd, z którym mamy do czynienia stanowi alegorię - paskudna poczwara, będąca owiniętym w całun ludzkim trupem. Jej alegoryczność bierze się ze wspólnej ludzkości formy fizycznej - trup zawsze wygląda tak samo, szczególnie po zgniciu tkanki mięśniowej. Kościotrup (warto zwrócić uwagę na budowę tego słowa) ma wiec transcendentną wymowę, co daje podstawy do wykorzystania go w roli alegorii.   Jakie znaczenie ma tutaj Śmierć? Otóż owa personifikacja sama wyjawia je czytelnikowi. Jest to zjawisko nieuchronne, zrównujące wszystkich (wszyscy mamy taki sam szkielet i taki sam los), najpotężniejsze ze wszystkich elementów życia. Trzymana przez nią kosa symbolizuje przy tym, jak całe rzesze ludzi \"ścina\" każdego dnia. Nieznany autor tworzy więc makabryczny obraz, którego znaczenie jest ponadczasowe - prawda o nieuchronności ludzkiego końca.Jagnię i wilcy Ignacego Krasickiego opisuje mało komiczną scenkę. Dwa wilki rozrywają na strzępy bezbronne jagnię. Niezdolne do stawienia oporu zwierzę pyta swoich oprawców: Jakim prawem? Ci odpowiadają niezwykle zwięźle: Smacznyś, słaby i w lesie. Pierwsze strofy bajki stanowią jej morał - kto pragnie komuś zrobić krzywdę, zawsze znajdzie ku temu podstawy. Historia jest również ukazaniem działania w praktyce tzw. prawa silniejszego, gdzie to potęga wyznacza granice postępowania.    Alegorią tu użytą jest sytuacja, gdy ofiara zmaga się z przeważającą siłą oprawcy oraz użyte tam wizerunki wilków i jagnięcia. Starożytny, wręcz instynktowny strach przed ludzi przed wilkami nie wymaga tłumaczenia. Stworzenia te od zawsze kojarzone są ze złem, przemocą oraz dzikością. Jagnie zaś jest niewinne, słabe i czyste. To idealna ofiara - nie chce ani nie może nikomu nic zrobić. Oddawaną przez te alegorie ponadczasową prawdą jest właśnie prawo silniejszego. Jego prawdziwość widzimy zarówno pośród ludzi, jak też zwierząt. Natura rządzi się jedynie tą zasadą, zaś cywilizacja od tysięcy lat próbuje zastąpić je różnymi formami sprawiedliwości. Sama potrzeba sankcjonowania prawa, czy istnienia sił zbrojnych, są już dowodem na ponadczasowość racji silniejszego.Koniec to bajka Ignacego Krasickiego, która całkowicie podsumowuje koncepcję alegorii jako narzędzia ukazania ponadczasowych idei. Co więcej, książę poetów polskich pokusił się w niej o napisanie bajki o bajce! Przedstawia on w niej podróż dzieła przez tajemnicze ostępy, podczas której atakują ją zbóje. Po pobiciu bajki zrywają z niej nędzne odzienie, czym ukazują Prawdę. Krasicki nawiązuje tutaj ewidentnie do nuda veritas Horacego - nagiej prawdy. Na tym jednak nie koniec alegorii.     \n\n\n   Wędrówka bajki przez gęsty las to motyw podróży - rozumiany jako poszukiwanie mądrości. Obnażenie bajki jako prawdy ukrytej pod brzydkim odzieniem to właśnie alegoria...samej alegorii. Krasicki zręcznie przemyca tu więc ponadczasową ideę mądrości ukrytej, do której należy dojść poprzez analizę i obnażenie przeróżnych zawoalowanych prawd. Przykładem prawdziwości tej bajki jest ona sama, ponieważ wyrażenie \"naga prawda\" nie bez powodu używane jest w mowie potocznej. Mądrość trzeba odszukać, a prawdę okryć pod wieloma warstwami kłamstwa i tak było oraz będzie zawsze.Sztuka, jak napisano we wstępie, polega na uchwyceniu nieuchwytnego. Literatura podejmuje się tego zadania w niezwykle ambitny sposób. Próbuje bowiem wyrazić głębszy sens rzeczy poprzez opisanie nieistniejącego w formie działającej na wyobraźnię czytelnika. Już samo to wymaga operowania narzędziami transcendentnymi, odwołującymi się do uniwersalnych zasad rozumowania w dawnej kulturze. Alegoria spełnia wszystkie te wymagania. Musi być interpretowana, co daje możliwość zawarcia w niej pojęć trudnych do wyłożenia wprost. Zarazem jednak operuje na płaszczyźnie wspólnego rozumienia pewnych paraboli, co maksymalnie konkretyzuje przekaz. Uniwersalizm alegorii w literaturze osiągnięty jest właśnie poprzez ten specyficzny balans dwóch sprzecznych właściwości - przedstawienie jest na tyle konkretne, by każdy je zrozumiał, jednak nie ma aż tylu szczegółów, by łatwo tracić na aktualności.     \n\n\n\n\n\n\n\n\n\n"
            }
        ]
    },
    {
        "tytul": "Adam Mickiewicz, „Konrad Wallenrod”",
        "opracowania": [
            {
                "pytanie": "Jakie problemy egzystencjalne i polityczne przedstawia literatura? Omów zagadnienie na podstawie „Konrada Wallenroda” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   Romantyczne dzieło Adama Mickiewicza rozpoczyna się cytatem z traktatu „Książę” Machiavellego. Wybitny myśliciel renesansu zawarł w nim kontrowersyjną myśl, jakoby cel uświęcał środki. Tym samym władca może dopuścić się wszelkiej zbrodni, jeżeli jest ona podyktowana przetrwaniem państwa — celem nadrzędnym. Tytuł całkowicie pasuje do treści utworu, opiewającego wszak tragiczne losy rycerza sięgającego po zdradę w celu ratowania ojczyzny.Konrad Wallenrod stawia na piedestale losy Litwy, przez co musi poświęcić własne przekonania i ściągnąć na siebie straszliwy los. Widzimy jednak, że Mickiewicz nie staje tutaj po stronie Machiavellego. Wręcz przeciwnie, wchodzi w polemikę zarówno z renesansowym myślicielem, jak i piewcami rycerskiej walki o niepodległość. Ukazuje bowiem tragizm losów walczącego przy pomocy zdrady patrioty, jego wewnętrzne rozterki i osobiste ofiary. Walter Alf musi zaprzeć się wszystkiego, w co wierzy, jeżeli chce ratować istnienie Litwy.   Tym samym dramat Konrada Wallenroda nabiera cech egzystencjalnych. Bohater stwarza siebie bowiem niejako na nowo, porzuca ideały i przekonania Waltera Alfa, by umożliwić egzystencje wspólnoty państwowej. Tym samym dochodzi do deterministycznej korelacji między wspólnotą a jednostką. Nie jest to jednak autokratyczne zduszenie człowieka w celu podporządkowana go interesom systemu. Wręcz przeciwnie, działanie Waltera ma wymiar wewnętrznej wolności i sprzeczności zarazem — rycerz sam decyduje się na dezintegrację swojego sposobu postrzegania świata, by ratować zagrożoną Litwę.Możemy powiedzieć nawet więcej. Człowiek, który jest istotą wewnętrznie niezależną, zostaje ukształtowany przez polityczne losy swojej wspólnoty, by następnie dobrowolnie wybrać autodestrukcję tego przybranego kształtu na rzez czynu patriotycznego. Wszak Walter został wychowany przez Krzyżaków, którzy pojmali go podczas kolejnego ataku na Litwę i dzięki temu przyjął za swój kodeks rycerski. Następnie porzucił Zakon dla prawdziwej ojczyzny, a na koniec zniszczył dla niej siebie samego. Do tego paradoksu możemy również odnieść zdanie: Szczęścia w domu nie znalazł, bo go nie było w ojczyźnie. Człowiek jako istota wolna i świadoma, nie jest zarazem niezależny. Żyjąc na łonie społeczeństwa oraz zanurzony w historię, podlega zawirowaniom politycznym. Powoduje to, że czasami będzie musiał dobrowolnie poświęcić własną wewnętrzną wolność, dla ratowania ograniczającego go, zewnętrznego kształtu świata. To przejmujący, egzystencjalny paradoks, do którego Mickiewicz dodał w „Konradzie Wallenrodzie” dramat czynienia zła w imię dobra.     Doskonałym przykładem deterministycznej roli polityki w egzystencji człowieka jest również „Przedwiośnie” Stefana Żeromskiego. Główny bohater powieści, Cezary Baryka, jest człowiekiem, którego całe dorosłe życie zostanie ukształtowane przez wielkie wydarzenia historyczne. Zarazem jednak ciągle pozostaje on jednostką wewnętrznie wolną, zdolną do refleksji i podejmowania wyborów wewnątrz ograniczonych przez rzeczywistość sytuacji.Szczególnie mocno widać to poprzez pryzmat dorastania Cezarego, czasu przejściowego, kiedy człowiek kształtuje swoje przekonania i sam los, pozostając zarazem zależny od zewnętrznych wydarzeń. Jak wiemy, bohater okazał się do końca książki niezwykle wrażliwy na społeczną niesprawiedliwość, okazywał przy tym pewną przychylność dla doraźnego na nią reagowania. Można zadać sobie pytanie, czy nie jest to efektem zetknięcia z komunizmem w Baku jeszcze w bardzo młodym wieku.     \n\n\n   Polityczny system rodzącego się ZSRR mógł wpłynąć na Czarusia, narzucając mu pewne modele postrzegania świata i sposobów ich rozwiązywania. Zarazem, jednak kiedy chłopak poznał „dobrodziejstwa” czerwonej zarazy, jego wewnętrzna wolność intelektualna pozwoliła zrewidować wcześniejsze poglądy. Gdybyśmy weszli w tematykę jeszcze głębiej, moglibyśmy zapytać o związek między poglądami na komunizm oraz doświadczenia go na własnej skórze. Czy Cezary byłby krytyczny wobec rewolucji, jeżeli nie przeżyłby jej w Baku? Egzystencjalizm „Przedwiośnia” można więc ująć w problemie wolnego wewnętrznie człowieka, na tle oddziałującej na niego polityki i historii.Człowiek zdaje się skazany na tragizm własnej egzystencji. Jest bowiem bytem myślącym, zdolnym jako jedyny do próby wpływu na swój los. Zarazem jednak ta przyrodzona wolność ograniczona jest od początku przez bodźce zewnętrzne, takie jak wychowanie i okoliczności. Mamy więc potrzebę bycia sobą, ale możemy ją realizować tylko w obrębie narzuconych odgórnie założeń. Jako istoty społeczne jesteśmy między innymi wystawieni na działanie systemu, który przyjęła nasza wspólnota. Bodźce, które nim kierują to polityka. Tutaj znowu dochodzi do paradoksu, ponieważ ona ogranicza nas, my zaś mamy na nią pewien mniejszy lub większy wpływ. Tym samym egzystencja człowieka w obrębie systemu politycznego jego wspólnoty polega na zamkniętym kole kształtowania go przez ludzi, których po części on również kształtuje. Dodatkowo dobrowolnie poddajemy się tej specyficznej niewoli, by zachować jakiś rodzaj niezależności. Możemy tym samym powiedzieć, że jako zwierze polityczne, człowiek jest dobrowolnym niewolnikiem systemu, który sam tworzy.     \n\n\n\n\n\n\n\n\n\n"
            }
        ]
    },
    {
        "tytul": "Adam Mickiewicz, „Pan Tadeusz”",
        "opracowania": [
            {
                "pytanie": "Sielankowość i piękno kraju lat dziecinnych. Omów zagadnienie na podstawie „Pana Tadeusza” Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   W „Panu Tadeuszu” sielankowy i piękny kraj lat dziecinnych Mickiewicz zaczerpnął z własnych wspomnień i doświadczeń. Soplicowo jest więc zbiorem jego doświadczeń i kreacją człowieka, który tęskni za arkadyjską krainą, w której się wychowywał. Jest ono także miejscem, w którym swoje dzieciństwo spędził główny bohater, tytułowy Tadeusz. Po latach spędzonych na nauce poza domem, powraca on do dworku, co budzi w nim silny sentyment i nostalgię za dawnymi czasami. Cieszy go, gdy w domu i w jego otoczeniu odnajduje znajome elementy.Soplicowo jest miejscem przypominającym biblijnym raj - to solidny dworek, pełen rodzinnych i patriotycznych pamiątek, w którym mieszkańcom żyje się wygodnie. Otacza go sielankowa, arkadyjska natura i piękne krajobrazy, co często podkreślane jest przez samego autora. Rytm życia w tych okolicach wyznacza przyroda i pory roku, wszyscy wspólnie i uczciwie pracują na życie. W dziele Mickiewicza sielankowość lat dziecinnych miesza się wraz z tęsknotą za utraconą w czasie zaborów ojczyzną.   Idealizowanie tych wspomnień może więc wynikać nie tylko z sentymentu za młodymi, beztroskimi latami, ale także za nostalgią za czasami, kiedy Polska była wolnym krajem, a jej obywatele nie byli prześladowani przez zaborców. Piękno opisywanej przez Mickiewicza krainy może także wynikać z idealizowania miejsc, których już nie ma, ponieważ kultura szlachecka w czasach tworzenia „Pana Tadeusza” odchodziła już powoli w niepamięć.Innym dziełem literackim, w którym dzieciństwo i miejsce, w którym spędził je bohater, przedstawiane jest sielankowo - mimo że nie jest to wieś - jest „Przedwiośnie” Stefana Żeromskiego. Główny bohater, Cezary Baryka, dorastał w mieście Baku. Jego dzieciństwo było sielankowe - spokojne, pełne dostatku i bezpieczeństwa. W tamtych czasach miasto, w którym mieszkał, było doskonałym miejscem do życia. W Baku kwitł handel, mieszało się tam wiele narodowości, a mimo to lokalna społeczność była zgodna i zżyta.    W dzieciństwie nie zagrażały Cezaremu żadne problemy, mógł więc spokojnie dorastać i kształcić się. Wszystko to skończyło się wraz z nadejściem rewolucji rosyjskiej. Zniszczyła ona miasto, mieszkańców zamordowano, a sam Cezary utracił swoich bliskich, spokój, dostatek i bezpieczeństwo. Wraz z wybuchem rewolucji skończyło się jego dzieciństwo, bohater musiał dorosnąć, by przetrwać w tym nowym, pełnym niebezpieczeństw mieście. Nie było powrotu do czasów dzieciństwa - jego matka zmarła, a kraina lat dziecinnych, jakim dla Cezarego było miasto Baku, została zniszczona.Losy Cezarego są więc mocno podzielone przez rewolucję właśnie na czas dzieciństwa i dorastania w bezpiecznym, bogatym mieście i na okrutną dorosłość, która zjawiła się wraz ze zmianami na świecie.     Dzieciństwo i kraina, w którym spędził je autor, przywoływane jest w zbiorze opowiadań Brunona Schulza pod tytułem „Sklepy cynamonowe”. Ich narratorem jest dziecko, Józef, chłopiec często utożsamiany z narratorem. Łączy go z nim fakt, że obaj dorastali w niewielkim miasteczku, które jest miejscem akcji opowiadań i właśnie tą sielankową, piękną krainą dzieciństwa.     \n\nAutorką opracowania jest: Marta Grandke.\n   Świat jest jednak specyficznie zniekształcony w dziełach Schulza. Ma to miejsce ze względu na dziecięcą perspektywę bohatera, który widzi świat inaczej niż dorośli oraz ze względu na upływ czasu, jaki dzielił powstanie „Sklepów cynamonowych” od dzieciństwa autora. Jednak opisywane w nich miejsce wciąż ma w sobie cechy sielanki, za którą tęskni Schulz.Życie w niewielkim miasteczku, daleko od problemów wielkiego świata, gdzie technologia nie kształtuje jeszcze rzeczywistości - wszystko to wzbudza w autorze tęsknotę, która jest widoczna w jego opowiadaniach. Wrażenie to wzmaga jeszcze budowanie specyficznej mitologii świata przedstawionego, opartej na dziecięcej wrażliwości.    Sielankowość i piękno krain lat dzieciństwa jest więc motywem często przywoływanym w literaturze. Chociaż sielanka kojarzy się głównie z krajobrazem wiejskim, to często miejscem wspominanym z utęsknieniem może być także miasto, w którym spędziło się pierwsze lata życia. Ten sposób opisywania krain dzieciństwa, jako miejsc pięknych i niemal rajskich, to idealizowanie ich często jest objawem tęsknoty za tym, czego już nie można odzyskać i do czego nie da się za żadną cenę wrócić, choćby nie wiadomo jak się próbowało.     \n\n\n\n\n\n\n\n\n\n"
            }
        ]
    },
    {
        "tytul": "Adam Mickiewicz, „Dziady” część II",
        "opracowania": [
            {
                "pytanie": "Kara za popełnione winy jako podstawa sprawiedliwości ludowej. Omów zagadnienie na podstawie „Dziadów” części II Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\n\n   W drugiej części dramatu romantycznego „Dziady” Adam Mickiewicz sięga do spuścizny zwyczajów bałtosłowiańskich. Fabuła dzieła opisuje udramatyzowany przebieg rytuału, mającego dać żywym możliwość kontaktu ze zmarłymi. Pochodzący jeszcze z kultury przedchrześcijańskiej zwyczaj zachował się do czasów wieszcza na głębokiej prowincji, ulegając jednak wielu wpływom chrystusowej wiary. Chłopi uważali, że mogą pomóc swoim zmarłym bliskim w uzyskaniu wiecznego spokoju, przeprowadzając właśnie taki rytuał.Mickiewicz, jak każdy romantyk zafascynowany ludowością i towarzyszącym jej klimatem mistycznej grozy, wykorzystał wizję zwyczaju do przedstawienia zasad sprawiedliwości ludowej. Zauważmy, w jaki sposób skonstruowany został korowód duchów, które przybywają na wezwanie Guślarza. Dzielą się ona na lekkie, pośrednie i ciężkie. Każda z tych grup reprezentuje inny rodzaj przewiny, a zarazem odpowiadającą jej karę. To niezwykle ważne, ponieważ sprawiedliwość ludowa idzie w bardzo podobnym kierunku co Dante Alighieri — kara musi mieć związek z winą.   Z perspektywy analizy specyficznego rozumienia sprawiedliwości przez warstwy niższe, najistotniejszą jest postać Widma. Ta udręczona duża była niegdyś dziedzicem okolicznego majątku. Szlachcic, członek uprzywilejowanej klasy, źle traktował swoich poddanych. Żyjąc dostatnio, nie potrafił pochylić się nad niedolą wdowy, a głodnego za kradzież jabłek kazał szczuć psami. Okrutny i nieczuły, nigdy nie został jednak ukarany przez ludzkie sądy. To znamienne, ponieważ oddaje specyfikę chłopskiej egzystencji.System feudalny nie dawał im możliwości sprawiedliwego dochodzenia swoich praw, a warstwy uprzywilejowane mogły ich gnębić bez ponoszenia konsekwencji. Dlatego też Widmo doznaje kary pośmiertnej — musi się błąkać, cierpiąc głód, gnębione przez ptasi chór dusz niegdyś zakatowanych ofiar. Chłopi wierzyli bowiem, że kary nie da się uniknąć. Nie wierzyli w sprawiedliwość świata doczesnego, sami bowiem doświadczali jego nieuczciwości systemu, ufali jednak w prawa nadprzyrodzone. Nad karą, zawsze sprawiedliwą i odpowiednio zależną od winy, czuwała wyższa instancja. Takie myślenie musiało być wręcz odwieczne, ponieważ mickiewiczowskie „Dziady” ukazują jego istnienia na styku kultury pogańskiej i chrześcijańskiej ludowości.    Juliusz Słowacki przedstawia podobną wizję Boga stojącego na straży sprawiedliwości. Wykorzystując elementy baśniowe, ewidentnie nawiązuje przy tym do podań ludowych i tym samym odwołuje się do chłopskiego rozumienia świata. W swojej „Balladynie” umieszcza scenę sądu królowej nad poddanymi. Zwycięska Balladyna nieopatrznie skazuje się trzy razy na śmierć, rozsądzając przedstawione jej własne przewiny. Po wydaniu ostatniego werdyktu królową trafia piorun z jasnego nieba — ostateczny znak boskiej kary. Balladyna aż do tego momentu wydaje się być na wygranej pozycji. Posiada pełnię władzy monarszej, nikt nie wie o jej morderstwach i nikt nie może podważyć jej pozycji.     \n\n\n   Słowacki w istocie serwuje czytelnikowi wizję, gdzie po raz kolejny zawodzi system sprawiedliwości. Możemy wręcz pokusić się o stwierdzenie, że cały system porządku społecznego. Wszak na czele plemienia Lechitów staje rozbestwiona socjopatka, udająca jedynie wyniosłą władczynię. Tam jednak, gdzie nie sięga ręka ludzkiej sprawiedliwości, spada nadprzyrodzona kara. Wedle ludowego rozumienia sprawiedliwości nie można bowiem uniknąć zapłaty za wyrządzone zło. Co więcej, ukarana zostaje osoba z najwyższego kręgu władzy. Tym samym Słowacki ukazuje ludowe przeświadczenie o równości wszystkich ludzi wobec siły wyższej. Legendy i baśnie często bowiem opiewają ukaranie złego pana, niegodziwego króla, okrutnego władcy itp. Wyrażają tym samym tęsknotę ludu za jakąś formą obrony przed warstwami wyższymi, istnienia sprawiedliwszego świata — ten, w którym przyszło im żyć, nie był bowiem taki w żaden sposób.Ludowe rozumienie sprawiedliwości kształtowało się w bardzo niesprzyjających warunkach. Pozostawieni na samym dnie drabiny społecznej, zazwyczaj ignorowani przez system, byli zarazem zmuszeni do ciężkiej egzystencji materialnej. Bogobojni i zależni od sił przyrody wykształcili więc potrzebę szukania sprawiedliwości właśnie w sile, która przewyższa wszystkie inne. Chłopi nie wierzyli więc w dochodzący prawdy rozum, ani też prawo. Dla nich sprawiedliwość miała wymiar moralny, egzekwowany przez przenikającą wszechświat siłę nadprzyrodzoną. W takim układzie zło wyrządzone drugiemu człowiekowi zawsze było karane. Zapłata zaś był sprawiedliwa, związana z przewinieniem i zazwyczaj jakoś je odzwierciedlająca. Być może dla osoby uważającej się za światłą takie podejście nosi znamiona naiwności. Zauważmy jednak, że sprawiedliwość chłopska w istocie jest przeświadczeniem o harmonii wszechświata i istnieniu transcendentnych pryncypiów moralnych. Tej głębokiej refleksji nadano jedynie baśniową otoczkę.     \n\n\n\n\n\n\n\n\n\n"
            }
        ]
    },
    {
        "tytul": "Adam Mickiewicz, „Dziady” część III",
        "opracowania": [
            {
                "pytanie": "Bohater literacki wobec samotności. Omów zagadnienie na podstawie „Dziadów” części III Adama Mickiewicza. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Konrad w “Dziadach” doświadcza samotności z różnych powodów. Najważniejszym z nich jest jego wyjątkowość i wyniesienie się ponad resztę społeczeństwa. Bohater rości sobie prawo do bycia duchowym przewodnikiem narodu polskiego, jest też utalentowanym wieszczem i bojownikiem o wolność. Właściwie uważa się za kogoś równego samemu Stwórcy, obdarzonego podobną do niego siłą kreacji i tworzenia. Zajmują go sprawy niedostępne zwykłym śmiertelnikom. Konrad żali się, że jest samotny, ponieważ nie ma na świecie człowieka, który w pełni by go zrozumiał i dostrzegł wszystkie aspekty jego duszy. Chce on także zmienić świat i otaczającą go rzeczywistość, co także izoluje go od innych osób, które nie są powiązane z jego misją i nie są w stanie dotrzymać wybrańcowi kroku. Konrad jest więc typem bohatera samotnym poprzez swoją wyjątkowość, talent czy geniusz - został wybrany do czegoś specjalnego, a ceną za to jest właśnie jego samotność. Inni ludzie go nie rozumieją, ale za to podziwiają i podążają za nim. Konrad jednak jako samotny przewodnik narodu cierpi, przeżywa swoją obcość, aż wreszcie rodzi się w nim gniew. Konrad został bowiem pozostawiony samotnie nie tylko przez ludzi, ale także i przez Boga, który nie odpowiada na jego wezwania i milczy, gdy Konrad zadaje mu pytania i żąda na nie odpowiedzi. Przedłużające się milczenie Stwórcy wzbudza w bohaterze wściekłość - nie ma on bowiem szansy, by dowiedzieć się, dlaczego Bóg pozwolił, by ojczyzna Konrada znalazła się w tej sytuacji, a on sam musiał poświęcić się, by uratować ją. Konrad poświęcił więc swoje ziemskie życie i radości, by ratować ojczyznę, jednak pozostaje sam ze swoimi pytaniami i wątpliwościami, ponieważ Bóg, który mógłby udzielić odpowiedzi na jego pytania, decyduje się milczeć. Wzbudza to w Konradzie gniew, który prowadzi go praktycznie do bluźnierstwa i naraża go na potępienie. Jego samotność doprowadza go więc do podejmowania ryzykownych, niebezpiecznych zachowań.     \n\nAutorką opracowania jest: Marta Grandke.\n   Innym przykładem samotnika, który wyrósł ponad otaczających go ludzi i swoje czasy, jest Stanisław Wokulski. Wokulski jest przykładem człowieka, w którym zderzają się dwie sprzeczne epoki - wychowano go w tradycjach romantyzmu, lecz on sam już wyznaje światopogląd pozytywistyczny. Wokulski jest skazany na swego rodzaju samotność i niezrozumienie, ponieważ zmienia otaczający go świat i nie akceptuje bezrefleksyjnie jego reguł, według których nie powinien awansować społecznie i zgromadzić majątku, ponieważ w założeniu nie pozwala mu na to jego pochodzenie. Wokulski ignoruje jednak obyczaje, konwenanse i tradycje społeczne, które nakazywałyby mu przeżyć swoje życie zgodnie z urodzeniem i sięga po więcej. W efekcie tego Wokulski wzbogaca się i tym samym pod względem majątkowym zaczyna dorównywać najbogatszej grupie społecznej, z której się nie wywodzi. Aspiruje on także do rzeczy wielkich, interesuje się wynalazkami i odkryciami naukowymi, a jego wybranką serca jest panna pochodząca z arystokracji - Izabela Łęcka. Wokulski więc myśli szerzej niż większość otaczającego go społeczeństwa, nie zwraca uwagi na bariery społeczne i śmiało przekracza kolejne granice, wybijając się ponad swój stan. Wokulski marzy o sprawach, które innym wydają się niemożliwe - nawet jego najbliższy przyjaciel, subiekt Ignacy Rzecki, nie do końca pojmuje zamysły swego druha. Z tego powodu Wokulski staje się samotny, otoczenie nie dorównuje mu pod względem ambicji i horyzontów, dlatego też Stanisław jest skazany na swego rodzaju izolację od innych. Nie są oni bowiem w stanie za nim nadążyć, co sprawia, że Wokulski oddala się od innych. Poczucie inności, samotności w Wokulskim pogłębia także jego niespełniona miłość do Łęckiej, która sprawia, że czuje się on, jakby nikt do niego nie pasował.Samotność jest więc problemem często opisywanym w literaturze i dręczącym jej bohaterów. W opisanych przykładach dotyka ona postaci w jakiś sposób wyjątkowe i wyróżniające się na tle społeczeństwa, Często wykorzystywanym motywem przez autorów jest samotność geniusza czy człowieka wyprzedzającego swoje czasy, co widać na przykładzie Konrada z “Dziadów” czy Wokulskiego z “Lalki”. Bohaterowie reagują na swoją samotność różnie - gniewem, przygnębieniem czy poszukiwaniem sensu tego, co ich spotyka.     \n\n\n\n\n\n\n\n\n"
            }
        ]
    },
    {
        "tytul": "Juliusz Słowacki, „Balladyna”",
        "opracowania": [
            {
                "pytanie": "Konsekwencje dokonanych wyborów życiowych. Omów zagadnienie na podstawie „Balladyny” Juliusza Słowackiego. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Dramat Słowackiego opowiada o historii dwóch sióstr - Balladyny i Aliny - które rywalizują o rękę możnego rycerza, Kirkora. Nie może on zdecydować się, którą z dziewcząt wybrać, dlatego mają one rywalizować ze sobą, zbierając maliny. Balladyna postanawia jednak nie pozostawiać niczego przypadkowi i morduje swoją młodszą siostrę, by przypadkiem nie zebrała ona malin szybciej od Balladyny i nie została żoną Kirkora. Balladyna po powrocie do domu wmawia matce i rycerzowi, że Alina uciekła z kochankiem, a sama wychodzi za Kirkora i zostaje panią zamku. Decyzja, jaką Balladyna podjęła tuż przed morderstwem siostry, ma swoje skutki, mimo że bohaterce wydaje się, że osiągnęła swój cel i nikt nie dowie się, w jaki sposób udało jej się poślubić Kirkora. Decyzja Balladyny sprawiła bowiem, że przekroczyła ona pewną granicą, za którą straciła ona wszelką wrażliwość i zasady moralne. Zdobyta poprzez morderstwo pozycja rozbudziła też w Balladynie apetyt na więcej władzy i przywilejów. Konsekwencją jej czynów są więc kolejne intrygi i morderstwa. Balladyna zdradza więc swojego męża z Fon Kostrynem, pozbywa się starej matki, która wzbudza w niej wstyd i zamyka ją w wieży, knuje też spisek przeciwko Kirkorowi, w wyniku którego ginie on na polu bitwy, a Balladyna przejmuje tron. Pozbywa się także kochanka, który wie zbyt dużo. Wszystkie te działania są bezpośrednią konsekwencją decyzji o zamordowaniu Aliny. Trzykrotny wyrok śmierci, który Balladyna wydaje sama na siebie, po czym zostaje rażona piorunem i ginie, także jest efektem tego jednego wyboru, który Balladyna podjęła, chcąc za wszelką cenę zostać żoną rycerza. Jedna straszliwa decyzja zniszczyła życie Balladyny, ale nie tylko - zrujnowała ona losy także najbliższych jej osób, takich jak siostra, matka czy mąż. Wybór Balladyny miał więc swoje konsekwencje dla całego jej otoczenia i sprawił, że wiele niewinnych osób ucierpiało przez nią.     \n\nAutorką opracowania jest: Marta Grandke.\n   Bohaterka ballady Mickiewicza “Lilije” to niewierna żona, która także stanęła przed wyborem zmierzenia się z konsekwencjami swych czynów, ale wolała wybrać morderstwo. W ten sposób pozbyła się męża, a jej cudzołóstwo nie wyszło na jaw. Nie musiała ona borykać się z jego konsekwencjami, a ciało męża zostało przez nią ukryte pod zagonem lilii. Dzięki tej decyzji pani wiodła pozornie normalne życie, jednak nie mogła zapomnieć o zamordowanym mężu. Wkrótce odwiedzili ją bracia nieboszczyka, którzy zaczęli rywalizować o jej rękę. Panu udała się po poradę do jedynej osoby, która wiedziała o jej zbrodni, czyli do Pustelnika. Ten poradził jej, by bracia upletli wianki i by wyszła za tego, którego wianek wybierze. Nie wiedziała jednak ona, że wianki uplecione zostaną z lilii rosnących na grobie zmarłego męża. Duch nieboszczyka w dniu ślubu zjawił się w cerkwi, porwał swoją żonę do piekła, a cały budynek zapadł się pod ziemię. Decydując się na zbrodnię niewierna żona zdecydowała o kształcie całej reszty swojego życia. Skazała się bowiem na życie w strachu przed ujawnieniem jej zbrodni, a ostatecznie i tak została za nią potępiona. Być może gdyby była wobec męża szczera, ten wybaczyłby jej winy i mogłaby ona je odpokutować i wieść normalne życie. Jednak wybrała ona ścieżkę zbrodni i w związku z tym skazała się na śmierć i wieczne cierpienie w piekle. Jej decyzja miała także konsekwencje dla innych - swoje dzieci pozbawiła rodziców, szwagrom odebrała brata i skazała ich także na śmierć i potępienie, ponieważ oni także zostali ukarani przez zmarłego mężczyznę. Konsekwencje jej zbrodni okazały się straszliwe i odmieniły całe życie kobiety. Miała ona jednak wybór, obawiała się szczerości, dlatego dalej brnęła w niemoralne czyny. Właściwie o kształcie swoich losów zadecydowała ona już w momencie, w którym zdradzała swojego męża pod jego nieobecność. Nie mogła jednak wówczas przypuszczać, że skaże w ten sposób siebie i część swojej rodziny na potępienie, a samą siebie uczyni ona morderczynią.Literatura często ukazuje zatem, jak nawet pozornie drobne decyzje potrafią całkowicie zmienić życie danego bohatera. Konsekwencje tych wyborów często są większe i poważniejsze niż mogłoby się początkowo wydawać. Obejmować mogą one także nie tylko decydującą i działającą osobę, ale także całe jej otoczenie, które cierpi ze względu na te wybory. Czasami bohaterowie nieświadomie pieczętują swój los w sytuacjach, które wydają im się nieistotne.     \n\n\n\n\n\n\n\n\n"
            }
        ]
    },
    {
        "tytul": "Eliza Orzeszkowa, „Gloria victis”",
        "opracowania": [
            {
                "pytanie": "Bohaterowie zapomniani przez ludzi. Omów zagadnienie na podstawie utworu „Gloria victis” Elizy Orzeszkowej. W swojej odpowiedzi uwzględnij również wybrany kontekst.",
                "opracowanie": "\n\nGloria victisKonrada WallenrodaHymnu do miłości ojczyzny   Eliza Orzeszkowa popełniła swoją nowelkę Gloria victis z powodu zanikającej pamięci o powstańcach styczniowych. Ona sama miała okazję poznać samego przywódcę insurekcji, Romualda Traugutta, ale pokolenia młodsze zdawały się dla niej pozbawione choćby cienia wspomnień o uczestnikach tamtych wydarzeń. Poświęciła im wiec swoją nowelę, zarazem malując obraz ludzi odnoszących zwycięstwo moralne, mimo militarnej porażki. Takie rozumienie sprawy pokutuje do dzisiaj dyskusją na temat romantyzowania narodowych przegranych i zasadnością przelewania krwi we wszystkich polskich insurekcjach. Warto jednak przyjrzeć się bliżej samej idei pamięci.Orzeszkowa maluje obraz spersonifikowanej przyrody, która jako jedyna opowiada historię leśnych powstańców z zapomnianej mogiły. Prócz siostry jednego z nich, nikt nie odwiedzał kurhanu i zapewne dawno już zapomniał imiona leżących tam mężczyzn. Oddaje to kierujący Orzeszkową fakt wypierania powstania styczniowego z pamięci narodu w jej czasach. Las jednak snuje ich opowieść, a nawet pamięta niektóre imiona. Co więcej, wiatr niesie w świat okrzyk chwały pokonanym, rozsławiając poległych.   Interpretować to możemy jako przejaw wiecznego oddziaływania ich dokonań na historię. W świetle rozmowy powstańców o poświęceniu dla nadejścia wieku wiecznego pokoju przerastająca dzieje ludzkości przyroda staje się jakby przenośnią wieczności. Bohaterowie z mogiły zostają zapomniani przez ludzi, ich czyny są jednak wyryte w trwałej pamięci dziejów, ponieważ będą miały na nie wpływ. Orzeszkowa wyraźnie staje po stronie orędowników powstania, ludzi nadających mu znaczenie kształtujące dla ducha przyszłych pokoleń Polaków. Pod takim względem rzeczywiście chwała należy do pokonanych - swoją krwią zasiali ziarno wolności duchowej, która trwalsza będzie od imion wyrytych w spiżu.Konrad Wallenrod również krąży swoją tematyką wokół powstania, tym razem listopadowego. Po jego upadku rozgorzała bowiem dyskusja (jak to zawsze bywa w Polsce) o możliwe sposoby walki z okupantem. Osią sporu był wybór między rycerskim starciem zbrojnym a konspiracją - uważaną przez większość patriotów za niehonorową popleczniczkę skrytobójstwa i terroryzmu. Mickiewicz specyficznie wpisał się w spór, opisując zarazem korzyści z walki stylem węża i jej konsekwencje dla rycerskiego ducha Polaków. Swoje spostrzeżenia zawarł właśnie w Konradzie Wallenrodzie.    Niemniej, opowieść ta to również ukazanie jaki wkład mają bezimienni bohaterowie w rozwój wydarzeń historycznych. Walter Alf pozostał zapomniany przez Litwinów, jednak swoim podstępnym działaniem uratował  ojczyznę przed Zakonem Krzyżackim. Działanie rycerza można uznać za niehonorowe, a nawet zdradzieckie - jednak odniosło ono ogromny skutek dziejowy. Pod tym względem Konrad Wallenrod przypomina dzisiejszych szpiegów, toczących swoje niewidzialne wojny nawet w czasie pokoju, mogących jednym raportem lub strzałem z pistoletu zmienić bieg międzynarodowych wydarzeń. Historia nigdy nie pozna ich imion, tak jak Litwini nie poznaliby imienia swojego wybawcy, gdyby nie ucieczka wajdeloty Halbana. Zapomniani, ukształtowali jednak wiele z wyglądu tego świata.     \n\n\n   Ignacy Krasicki, pisząc swój Hymn do miłości ojczyzny, zapewne nie miał na celu chwalenia jedynie bezimiennych bohaterów Polski. Chodziło mu raczej o ukazanie szlachetności postawy patriotycznej, poświecenia dla narodu. Tym samym jednak przedkłada je ponad pamięć i osobistą chwałę - dodając rzesze poświęconych na ołtarzu ojczyzny do chwalonych w swoim hymnie. Tak więc będąc nawet pozbawionym imiennej mogiły, czy okrutnie zamordowanym nie wiadomo kiedy, nadal zasługuje się na chwałę bohatera. Swoim poświeceniem dołożyło się bowiem cegiełkę do budowy wolności ojczyzny, a to czyn nie byle jaki.Pamięć ma swoje wady, szczególnie ludzka. Blaknie po pewnym czasie, choć robi to powoli. Kiedyś zapewne nawet najbardziej znani bohaterowie zaginą w pomrokach dziejów, jak same piramidy rozpadną się w proch na pustyni. Nie umniejsza to jednak dziełom nieznanych bojowników o wolność i niezawisłość Polski. Stają się oni jedynie bohaterem zbiorowym - cichym w wypowiedzi, głośnym czynem.     \n\n\n\n\n\n\n\n\n\n"
            },
            {
                "pytanie": "Przyroda jako świadek historii. Omów zagadnienie na podstawie utworu „Gloria victis” Elizy Orzeszkowej. W swojej odpowiedzi uwzględnij również wybrany kontekst.",
                "opracowanie": "\n\n   Nowela Elizy Orzeszkowej powstała na fali zaniepokojenia autorki ginącą wśród młodzieży pamięcią o powstańcach styczniowych. Znając osobiście samego Romualda Traugutta, pisarka uważała za niezbędne przypomnienie poświęcenia jego i jego podkomendnych w walce z zaborcą. Orzeszkowa narratorem opowieści uczyniła uczłowieczony las, a słuchaczem spersonifikowany wiatr. Przyroda snuła historię na mogile powstańczej, której jedynie kwiaty i szumiące drzewa składały już hołd. Ludzie nie przychodzili na grób, pochowani tam bohaterowie byli więc zapomniani. Słysząc jednak o bohaterstwie pokonanych, ale szlachetnych ludzi, wiatr postanowił wykrzyczeć światu o ich chwale.Orzeszkowa nadaje tutaj przyrodzie cechy ludzkie, czyniąc ją pełnoprawnym bohaterem swojej noweli. Ma ona przy tym inną od naszej perspektywę — jest długowieczna, nigdy nie zapomina, a przez to stanowi doskonałego powiernika historii. Zna ją też całą, może bowiem obserwować wydarzenie jako całość, nie zaś sekwencje oddzielone od siebie ogromną ilością czasu. Powierzenie przez Orzeszkową opowieści o powstańcach styczniowych przyrodzie ma wymiar symboliczny. Pierwszą płaszczyzną jest wieczność. Pamięć powierzona wiecznej przyrodzie nigdy nie ulega zapomnieniu, również staje się wieczna. Zarazem wieczność ta podkreśla donośność czynów powstańców, skąd wziął się tytuł samej noweli — chwała pokonanym. Możemy również domniemywać, że jest to również zaakcentowanie siły oddziaływania ofiary powstańców. Ślad ich działań ma być zdaniem Orzeszkowej niezatarty, już na wieki odmieniający losy ojczyzny. Obecnie ludzie mogli stracić pamięć o Traugucie i jego „leśnych ludziach”, jednak ostatecznie przyniesie ona wybawienie narodu. Tak jak przyroda ze swoimi wiecznymi cyklami i powolnym, ale wiecznym rytmem, ofiara powstańców styczniowych w końcu wyda swojej owoce.   W literackich opisach przyrody nie ma lepszych autorów od romantyków. Ich wrażliwość na piękno oraz grozę tego zjawiska pozwalała w sposób wręcz cudowny oddać jego mistyczność. Pośród wielu utalentowanych prym wiedzie jednak wieszcz narodowy — Adam Mickiewicz. To właśnie spod jego pióra wyszły wspaniałe obrazy litewskiej przyrody, które chłonąć możemy na łamach Pana Tadeusza.Mickiewicz ukazuje przyrodę jako integralny element szlacheckiego życia. Jest ona tłem wydarzeń, ale zarazem nadaje rytm życiu Soplicowa. Wąsaci panowie-bracia przechadzają się po lesie podczas zbierania grzybów, mrówki prowokują pikantną scenę Tadeusza i Telimeny. Wreszcie zaś litewski bór staje się świadkiem straszliwego polowania na niedźwiedzia. Tutaj Mickiewicz pozwala sobie na doskonałe oddanie przedwiecznej potęgi tej gęstwiny. Jak nikt ukazuje, że posiada ona swoje tajemnice, które skrywa od zarania dziejów. Poeta widzi w nim wręcz nieskalaną siłę, coś na kształt pozostałości Edenu, choć o wiele mroczniejszego. W opisie tym nie braknie również nawiązań historycznych. Wieszcz pyta o wielkiego Baublisa, słynny dab litewski i niemego świadka historii tej krainy. Wspomina władców, którzy ongiś przemierzali wraz ze swoimi wojami prastarą knieję. Ukazuje tym samym skomplikowany stosunek człowieka i przyrody, gdzie ten pierwszy pędzi swoje szybkie dzieje, a ten drugi w milczeniu obserwuje.    Litewski bór jest tu również jakby bohaterem, chociaż epizodycznym, trochę cichym i w tle. Wieszcz daje tym samym do zrozumienia, że przyroda stanowi wieczne zjawisko, starsze oraz trwalsze od samej ludzkości. Zmienia przez to perspektywę spojrzenia na samą problematykę historii. Wspominając o starożytnych wręcz czasach książąt litewskich, pokazuje zarazem coś starszego od nich, co nadal istnieje i towarzyszy człowiekowi. Uczy to w jakiś dziwny sposób pokory poprzez możliwość spojrzenia na człowieka oczyma zjawiska liczącego czas nie tyle w pokoleniach, ile ich setkach.     \n\n\n   Leśnicy mają pewne powiedzenie, które idealnie oddaje stosunek między człowiekiem, przyrodą i czasem. Brzmi ono: Nie było nas, był las, będzie las, nie będzie nas. Przyroda jest bowiem z perspektywy człowieka wieczna i nawet nasza historia to dla niej jedynie mgnienie oka. Tym samym jest ona tłem wydarzeń, które rozgrywają się w ogromnej rozciągłości czasowej. Jako świadek dziejów udziela im za to cząstki swojej wieczności, nie przemijają one zachowane przez przyrodę. Niemniej jednak zetknięcie ludzkich dziejów z przyrodą powoduje kompletną zmianę perspektywy. Nawet najdawniejsze wydarzenia i najważniejsze postaci z historii danego narodu bledną w porównaniu do eonów, którymi natura liczy czas. Możemy przez to nabrać pokory do własnych osiągnięć, zrozumieć swoje miejsce w świecie. Istnienie czegoś, co zarazem było przed nami jak też będzie długo po nas, pokazuje iluzoryczność samej historii. Upływ czasu liczony na ludzki sposób jest bowiem niczym dla przyrody. Ona biegnie zupełnie innym cyklem. Jako ważny element kultury może zachować o nas pamięć, jednak przypomni nam zarazem o własnej przemijalnej kruchości. Można wręcz pokusić się o nazwanie takiego podejścia pierwotnym motywem vanitas — przez wielkość przyrody ku zrozumieniu odwieczności czasu. Przez odwieczność czasu do pokory istnienia.     \n\n\n\n\n\n\n\n\n\n"
            }
        ]
    },
    {
        "tytul": "Henryk Sienkiewicz, „Potop”",
        "opracowania": [
            {
                "pytanie": "Sposoby ukazania zbiorowości w sytuacji zagrożenia. Omów zagadnienie na podstawie „Potopu” Henryka Sienkiewicza. W swojej odpowiedzi uwzględnij również wybrany kontekst.",
                "opracowanie": "\n\n Potopu   Potop Henryka Sienkiewicza ukazuje Polaków jako całość, zjednoczony naród postawiony w obliczu straszliwej inwazji Szwedów. Trudno jest jednak mówić o całym, wielomilionowym narodzie jako jedności. Łatwiej jest spostrzec konkretne grupy ludzi w konkretnych sytuacjach. Taką właśnie może być obrona Jasnej Góry. Zamknięci za murami twierdzy mnisi, szlachta oraz pospolici chłopi znajdowali się w sytuacji oczywistego zagrożenia. Zdawali sobie zapewne sprawę, jak bardzo okrutne potrafią być zwycięskie wojska. Do dzisiaj mawia się przecież \"vae victis\" - biada pokonanym. Gdyby jednak do oporu pchała ich jedynie desperacja, poddaliby się przy pierwszej okazji. Szwedzi proponowali bowiem korzystne warunki, chociaż zapewne nie zamierzali ich spełniać. Do załamania morale doszło przynajmniej dwa razy, do czego walnie przyczynili się nasłani zdrajcy oraz sami Szwedzi. Jasna Góra jednak nie padła, chociaż zbiorowość była bliska załamania. Wszytko zawdzięczali księdzu Kordeckiemu, swojemu duchowemu przywódcy. To ten silny w wierze opat za każdym razem powstrzymywał panikę, dodawał otuchy. Był oparciem dla chwiejnych i zdesperowanych ludzi. Rzecz jasna, obrońcy mieli wiele szlachetnych cech, nie brakowało im przy tym bitności. Sytuacja była jednak tak dramatyczna, że gdyby nie Kordecki, poddaliby się nawet doświadczeni żołnierze. Dzięki niemu zdolni byli wykrzesać z siebie prawdziwy heroizm. Dzięki niemu pokonali Szwedów.Niestety, nie wszyscy mogą być bohaterami. Przykład z Ujścia pokazuje, że zbiorowość zdolna jest też do wielkiego tchórzostwa. Wielkopolska szlachta miała ważne, chociaż mocno beznadziejne zadanie. Utrzymać ważne przeprawy rzeczne na tyle, by armia króla zdążyła wyjść naprzeciw armii Szwedów. Sarmaci okazali się jednak opieszali i bardziej zafrasowani własnymi majątkami niż dobrej wspólnym. Tendencje odśrodkowe dawały o sobie znać już podczas zbierania pospolitego ruszenia. Zapewne duże znaczenie miała też niewielka bitność tej formacji, niemniej to nie brak ostrzelania spowodował poddanie się. Przyczyny były dwie: zwyczajne tchórzostwo i brak silnego przywódcy. To pierwsze potęgowała prywata szlachty, a podsycało drugie. Andrzej Karol Grudziński stanowić może prawdziwe przeciwieństwo księdza Kordeckiego. Człowiek ten był patriotą jedynie na papierze - nie potrafił dać dowodu ofiarności dla sprawy inaczej niż na piśmie. Dodatkowo pozbawiony był posłuchu wśród szlachty, ostatecznie zaś przepełniony tchórzostwem. Zwyczajnie bał się walki, co przesądziło o oddaniu Szwedom Wielkopolski. Być może gdyby Grudziński miał \"silną rękę\" i stanął na czele szlachty, ta zdemoralizowana kupa sarmatów zdołałaby chociaż wyhamować pochód najeźdźcy. Wolała jednak poddać się, tchórzliwie ratując prywatę kosztem wspólnoty.     \n\n\n   Ostatnim przykładem będzie Izrael ze Starego Testamentu. Naród Wybrany błąkał się po pustyni przez 40 lat. Prowadzeni do Ziemi Obiecanej przez Mojżesza, częstokroć postępowali analogicznie do Polaków w Potopie. Potrafili bowiem bohatersko stawiać czoła przeciwnościom losu, stawać do bitew z silniejszymi ludami. Niemniej wystarczyła tylko chwila niedogodności, a szybko obracali się przeciwko Bogu. Można śmiało powiedzieć, iż Izrael nigdy nie osiadłby w Ziemi Obiecanej, gdyby nie Mojżesz. Prorok wykazywał niezwykłą cierpliwość dla ludu o twardym karku, prowadząc go ku przeznaczeniu. Izraelici mieli wiele pozytywnych cech, posiadali też jednak negatywne. Dlatego właśnie raz ulegali szemrzącym, innym zaś pozostawali wierni Bogu. Jedak to dzięki Mojżeszowi, udało im się przetrwać te 40 lat. Gdyby jako przywódca prowadził ich inaczej, zapewne nigdy nie wróciliby ze swojej tułaczki. Tutaj prorok i ksiądz Kordecki wykazują wspólne cechy, które potęguje fakt, iż obaj byli osobami duchownymi.Profesor Feliks Koneczny jeszcze przed II wojną światową podzielił ludzkość na różne rodzaje życia zbiorowego, przypisane do konkretnych cywilizacji. Polskę umieścił w kręgu cywilizacji łacińskiej, wyrosłej na gruncie chrześcijaństwa oraz antyku. Charakteryzować się ona miała indywidualizmem jednostki, umiejącej jednak działać wspólnie z innymi dla dobra wspólnoty. Sienkiewicz w swoim Potopie podobnie obrazuje Polaków z czasów wojny ze Szwecją, nie oszczędzając jednak negatywnych cech tego indywidualizmu. Zbiór wolnych ludzi złączonych wspólnym językiem, kulturą i terytorium może bowiem ulec tendencji do prywaty. Zapomnieć o spajających ich podobieństwach na rzecz ratowania własnego interesu czy życia. To zrozumiałe, chociaż najniższe zachowanie instynktowne. Ulegają mu nawet najszlachetniejsze narody. Jeżeli jednak na czele takiej zbiorowości stanie ktoś, kto stanowić będzie wzór do naśladowania, pozostaną zjednoczeni. Rzecz jasna nie chodzi tutaj o tyrana, a przywódcę. Pierwszego pośród równych, swoistego bohatera ludu. Wokół takiego autorytetu ludzie jednoczą się, mogąc dokonać wielkich rzeczy. Obecnie jednak coraz mniej na świecie podobnych person. Należy jednak mieć nadzieję, że w obliczu kryzysu zawsze znajdzie się chociaż jeden sprawiedliwy, zdolny poprowadzić innych w bezpieczne czasy.     \n\n\n\n\n\n\n\n\n"
            },
            {
                "pytanie": "Wizerunek obrońców ojczyzny. Omów zagadnienie na podstawie „Potopu” Henryka Sienkiewicza. W swojej odpowiedzi uwzględnij również wybrany kontekst.",
                "opracowanie": "\n\n   Tak też pozostawiła potomnym obraz obrońcy ojczyzny jako bohatera, pełnego odwagi i poświęcenia. Szczególnie dobrze widać to w Potopie Henryka Sienkiewicza - powieści napisanej w trudnym okresie dziejowym, ku pokrzepieniu serc. Tezę o takim obrazie obrońcy ojczyzny poprzeć można również starszym przykładem, pamiętającym czasy starożytnych Greków. Mianowicie poezją Tyrteusza, pierwszego chyba znanego z historii poety-patrioty.Przykładów obrońców ojczyzny w Potopie wymienić można nawet kilku. Powieść ta została wręcz oparta w przygodowej części wątku na idei człowieka walczącego z najeźdźcą. Rzecz jasna na pierwszy pan wychodzi Kmicic - główny bohater utworu. Człowiek ten posiada niezwykłe wewnętrzne poczucie patriotyzmu, wielokrotnie też daje dowody bohaterstwa w obronie Rzeczpospolitej. Robi to jednak również z powodu chęci poprawy dawnego życia, czyni w ten sposób swoistą pokutę. Niemniej nadal nabiera przy tym cech bohatera, swoistego rycerza w kontuszu. Odnosi rany, przelewając krew za Rzeczpospolitą i jej przetrwanie. Obrazuje sobą idee, że obrońca ojczyzny to człowiek zdolny do poświęceń, spadkobierca pewnej starożytnej schedy bohaterów.   Przykładów z prozy Sienkiewicza można mnożyć do woli. Mogą nimi być również Skrzetuski czy Wołodyjowski. Obaj ci mężczyźni wiele poświęcili dla ojczyzny, mężnie stając w jej obronie. Pierwszy zaryzykował swoje własne szczęście jeszcze na łamach Ogniem i mieczem. Potem gdy Szwedzi napadli na Polskę, bez wahania rusza do boju z nowym wrogiem. W domu czeka na niego trójka dzieci z młodą żoną, on jednak musi bronić ojczyzny. Bronią jej, broni również ich, pojęcie ojczyzny jest bowiem bardzo szerokie. Czyniąc tak, ukazuje czyste bohaterstwo poświęcenia, ludzki wymiar obrońcy Rzeczpospolitej, jakich na łamach historii było wielu.Podobnie Wołodyjowski, żołnierz zawodowy, który całe życie służył w obronie granic kraju. Doskonały szermierz, oddany przyjaciel. On również ma w sobie coś z bohatera, nie tylko męstwo. Nie bez powodu przecież otrzymał miano \"małego rycerza\". Jest szlachetny, stanowi przykład dla innych. Tak właśnie Sienkiewicz wyobrażał sobie kogoś stojącego na straży wspólnego dobra. Szlachetnego bohatera, który może się poświęcić, gdy tylko będzie taka potrzeba. Przykład dla innych.    Pisarz ukazał jednak jeszcze jeden obraz bohaterskiego obrońcy ojczyzny, mało dzisiaj eksponowany. Mianowicie obrońcy ojczyzny jako jej straszliwego mściciela. Takim pogromcą każdego wroga Polski Sienkiewicz widzi w postaci Czarnieckiego. Opis wyglądu tego człowieka zawiera elementy budzące grozę, szczególnie ten z rozwianymi połami burki w czasie szarży. Niepokonany wódz, krwawy mistrz wojny podjazdowej przyjmuje tutaj kształt swoistego upiora zemsty, nieco mrocznego superbohatera na straży ojczyzny. Nie bez kozery można tu znaleźć analogię do popkultury i słynnego Batmana. Przy czym, mimo straszliwej aparycji, Czarniecki to nadal bohater. Stawiać go można za wzór wodza, który równie wiele poświęcił dla Polski. Prawdziwy Stefan Czarniecki zwykł o sobie mawiać: \"Ja nie z roli ani z soli, ale z tego, co mnie boli wyrosłem\". Oznacza to nie tylko hart jego ducha i sławę jako wojownika. Hetman potrafił też znosić niewygody dla dobra sprawy i dzielnie bronić kraju, kiedy wszyscy wokoło wątpili.Aby dobitniej wykazać prawdziwość wyżej przedstawionego obrazu bohatera, warto podać starszy przykład. Nie ma zaś lepszego niż starożytna poezja Tyrteusza. Ten śpiewak grecki z VIII w. p.n.e. zasłynął jako piewca idei patriotyzmu. Najsłynniejsze jego dzieło, \"Rzecz to piękna\" przedstawia słuszność postawy obrońcy ojczyzny. Człowiek umiejący poświęcić się w bitwie za swój kraj urasta tam do postaci szlachetnego bohatera, który zasługuje na szacunek. Osoba uciekająca zaś od tego brzemienia ukazana zostaje jako tchórz, który nigdzie na świecie nie znajdzie ani spokoju, ani poważania.     \n\n\n   Obrona ojczyzny daje więc człowiekowi pewien mit bohaterski, choć wymaga przy tym sporo poświęcenia. Tyrteusz przedstawia tutaj wizję takiej postawy sprzed prawie trzech tysięcy lat, niemniej prawie tożsamą ze współczesną zarówno Sienkiewiczowi, jak i nam. Ukazuje to, jak bardzo ponadczasowy jest ideał poświęcającego się bohatera - obrońcy ojczyzny. Gdyby bowiem zamienić młodzieńca na Kmicica, sam wydźwięk wiersza nie zmieniłby się ani trochę. Tyrteusz uznawany jest za prekursora tego typu poezji, dlatego nazwano ją tyrtejską. On sam jednak musiał czerpać inspirację z realnych postaw, może dawniejszych obrazów obrońców ojczyzny. Dlatego można przyjąć, że model takiego bohatera jest niezwykle ponadczasowy.Ignacy Krasicki w swoim \"Hymnie do miłości Ojczyzny\" najlepiej chyba oddał esencję jej obrońców. Poczciwe umysły, które nie boją się największych poświęceń w imię tej szlachetnej idei. Dzisiaj ojczyzna dla wielu ludzi stała się pustym słowem, przeżytkiem o gorzkim posmaku XX wieku. Niemniej myślenie takie z góry uznać należy za stracone. Wszystko bowiem co nie ma ugruntowanego korzenia, zazwyczaj szybko umiera. Ojczyzna zaś sama w sobie stanowi podstawę budowy tożsamości, kształtuje postrzeganie całego świata poprzez odniesienie do samej siebie. To nie podoba się wielu \"nowoczesnym\" filozofiom, widzącym człowieka jako wyrosłego z pustki kulturowej i społecznej. Dlatego, choć czasy oręża na razie minęły, ojczyzna nadal potrzebuje obrońców. Tym razem jednak muszą być to ludzie gotowi poświęcić dla niej życie w akcie budowania wspólnoty kultury, języka i myśli. Bohaterowie czasów pokoju, tacy jak Sienkiewicz i jemu podobni. Poczciwe umysły, piewcy wspaniałej idei ojczyzny.     \n\n\n\n\n\n\n\n\n\n"
            }
        ]
    },
    {
        "tytul": "Fiodor Dostojewski, „Zbrodnia i kara”",
        "opracowania": [
            {
                "pytanie": "Czego o naturze ludzkiej można dowiedzieć się z literatury? Omów zagadnienie na podstawie „Zbrodni i kary” Fiodora Dostojewskiego. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   „Zbrodnia i kara” to opowieść o wyjątkowo ciemnych i nieprzyjemnych aspektach natury ludzkiej. Główny bohater, Rodion Raskolnikow, żyje w skrajnej biedzie i nie ma żadnych perspektyw na poprawę swojego losu. Wierzy także, że jest jednostką wybitną, wyróżniającą się na tle społeczeństwa, geniuszem, którego nie obowiązują zwykłe, ludzkie prawa. W związku z tym konstruuje on własny kodeks moralny, oparty na przekonaniu o swojej wyższości. Według niego Raskolnikowa nie dotyczą zwykłe pojęcia dobra i zła, ponieważ jest osobą przeznaczoną do wielkich czynów i nie może dać się ograniczać przez zasady, które dotyczą przeciętnego człowieka. Ostatecznie kończy się to wraz z morderstwem popełnionym przez Raskolnikowa, kiedy to bohater przekonuje się, że jego teorie nie mają pokrycia w rzeczywistości. Przypadek Raskolnikowa uczy czytelnika o tym, że człowiek zna siebie samego na tyle, na ile został sprawdzony przez okoliczności losu. Raskolnikow wierzył, że jest w stanie dokonać mordu w imię wyższej sprawy i że nie dotyczą go takie kwestie, jak wyrzuty sumienia. Gdy już jednak popełnił zaplanowaną zbrodnię, okazało się, że reaguje na nią jak każdy inny człowiek. Jego natura nie pozwalała mu pogodzić się ze złem, jakie wyrządził drugiej osobie. Raskolnikow jest przykładem bohatera, który pokazuje, że moralność i sumienie są jednym z fundamentów ludzkiej natury i ostatecznie zawsze próbują dojść do głosu. Raskolnikow reprezentuje także filozoficzne aspekty natury ludzkiej - zastanawia się nad kwestiami dobra i zła, próbuje umiejscowić siebie w świecie i znaleźć odpowiedzi na trapiące go pytania odnośnie egzystencji. Jest on przykładem studium psychologicznego postaci, na podstawie którego czytelnik ma szansę poznać wiele aspektów natury ludzkiej i przekonać się, że nie jest ona rzeczą stałą, zdefiniowaną raz w ciągu całego życia człowieka.     \n\nAutorką opracowania jest: Marta Grandke.\n   Podobne kwestie dotyczące dobra, zła i zmienności ludzkiej natury porusza Charles Dickens w swoim krótkim tekście zatytułowanym „Opowieść wigilijna”. Opowiada on historię Ebenezera Scrooge’a - chciwego, zimnego, zamkniętego w sobie skąpca, który żyje w samotności i przyczynia się do cierpienia innych osób. Scrooge jest właścicielem sporego majątku i gdyby chciał, mógłby prowadzić wygodne życie. Zamiast tego woli nosić stare ubrania, żywić się w jadłodajni i marznąć w nieogrzewanym pokoju, na co skazuje także swojego pracownika, któremu wypłaca głodową pensję. Scrooge nie widzi w sobie potrzeby zmiany, do czasu, aż ukazują mu się trzy duchy wigilijne, konfrontując go z jego przeszłością, teraźniejszością i przyszłością. Scrooge dowiaduje się wówczas, jak jego działania wpływają na innych ludzi (jego pracownik nie może opłacić leczenia chorego synka, który wkrótce może umrzeć) oraz dowiaduje się, jakie będą konsekwencje, jeżeli nie zmieni swojego postępowania na lepsze. Pod wpływem tych informacji i groźby wiecznego cierpienia po śmierci, Scrooge błyskawicznie odmienia swoją naturę. Staje się człowiekiem empatycznym i troszczącym się o losy innych ludzi. Zaczyna dbać o osoby ze swojego najbliższego otoczenia, dzięki czemu odmienia się na lepsze ich los. Wszystko to ma miejsce, ponieważ Scrooge rozumie, że jeżeli pozostanie człowiekiem okrutnym i egoistycznym, to zostanie za to ukarany. Zaczyna także dostrzegać, że pozostało przed nim już niewiele życia i te okoliczności wpływają na zmianę jego charakteru na lepsze. Dickens pokazuje w ten sposób czytelnikom, że człowiek może zmienić się na lepsze w każdym momencie swojego życia, a natura ludzka może ulegać wpływom i nie jest rzeczą stałą. Człowiek może ją zmieniać pod wpływem ważnych i niezwykłych wydarzeń, może także próbować zmienić swój charakter na lepsze. Natura ludzka jest więc kwestią płynną, podlegającą zmianom. Człowiek może nad nią pracować, nie jest ona zbiorem cech, na które jest skazany.Z literatury można się więc dowiedzieć wielu różnych rzeczy na temat natury ludzkiej. Na przykład, że człowiek zna ją na tyle, na ile sprawdzono go w ciągu jego życia. Dodatkowo nie jest ona kwestią ustaloną raz na zawsze, to skomplikowana struktura, która może ulegać zmianom w ciągu ludzkiego życia. Powiedzieć też można także, że natura ludzka, w ostatecznym rozrachunku, zazwyczaj dąży do dobra i spokoju, mimo czynów, jakie człowiek popełnia pod wpływem różnych czynników.     \n\n\n\n\n\n\n\n\n"
            }
        ]
    },
    {
        "tytul": "Stanisław Wyspiański, „Wesele”",
        "opracowania": [
            {
                "pytanie": "Funkcja proroctw i przepowiedni w utworze literackim. Omów zagadnienie na podstawie „Wesela” Stanisława Wyspiańskiego. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Adrianna Strużyńska.\n   Przepowiednie ukazane w utworze Wyspiańskiego ukazują ówczesne problemy społeczne. Autor stworzył przekonujący obraz polskiego społeczeństwa przełomu XIX i XX wieku, nie unikając mówienia o wadach narodowych, które sprawiły, że Polacy mimo upływu lat nie potrafili odzyskać niepodległości. Motyw proroctw i przepowiedni pojawia się szczególnie podczas spotkania Gospodarza z Wernyhorą. Był to legendarny, wędrowny lirnik kozacki, żyjący podobno w XVIII wieku, chociaż być może naprawdę nigdy nie istniał. Znany był szczególnie z faktu, że przepowiedział rozbiory Rzeczypospolitej, dlatego inspirował twórców epoki romantyzmu, a później, jak pokazuje przykład Wyspiańskiego, modernizmu.   Wernyhora pojawił się na dziedzińcu bronowickiej chaty, aby porozmawiać z Gospodarzem - łącznikiem między chłopami a inteligencją. Gospodarz pochodził z miasta, ale wziął ślub z chłopką i zamieszkał na wsi, dlatego był dowodem, że przedstawiciele różnych warstw społecznych mogą znaleźć wspólny język. Portret Wernyhory znajdował się w bronowickiej chacie, co miało świadczyć o patriotycznej postawie Gospodarzy.Wernyhora wierzył, że Gospodarz sprawdzi się w roli przywódcy powstania, które miało w końcu opanował całą Rzeczpospolitą. Mężczyzna otrzymał od lirnika trzy zadania: rozesłanie wici, zebranie uzbrojonych chłopów oraz ruszenie do walki na dźwięk złotego rogu. Wernyhora ostrzegł jednak, że marazm i egoizm doprowadzą do upadku klęski zrywu narodowo-wyzwoleńczego. Tak się niestety stało, Gospodarzowi brakowało siły, aby przeciwstawić się nawet własnej żonie. Powierzył więc drogocenny złoty róg młodemu chłopakowi - Jaśkowi, który zgubił go, schylając się po symbol materializmu - czapkę z pawimi piórami. Schowana została również złota podkowa, którą zgubił koń Wernyhory. Ziściły się więc przestrogi Wernyhory, ale Gospodarz niestety nie wykonał powierzonego sobie zadania.    Swego rodzaju proroctwem jest też pojawienie się w chacie Upiora. Dziadowi ukazała się zakrwawiona zjawa, która koniecznie chciała umyć się i dołączyć do gości weselnych. Był to duch Jakuba Szeli, przywódcy rabacji galicyjskiej. Odwiedził właśnie Dziada, ponieważ ten brał udział w tych krwawych wydarzeniach, kiedy chłopi zwrócili się przeciwko swoim panom i dopuścili się wielu zbrodni.Ukazanie się Upiora jest przestrogą przed powtórzeniem się tej historii, ponieważ mimo upływu czasu, polskie społeczeństwo wciąż pozostawało podzielone. Wzajemna niechęć między chłopami a szlachtą sprawiała, że wspólna walka o niepodległość była praktycznie niemożliwa. Autor ostrzegał, że jeśli sytuacja się nie zmieni, bardziej prawdopodobna wydaje się walka między chłopami a inteligencją, niż powstanie przeciwko zaborcy.    Przepowiednią jest również pojawienie się w chacie ożywionego Chochoła. W rzeczywistości był to tylko snop słomy, chroniący rośliny przed mrozem, aby dotrwały do wiosny i ponownie mogły rozkwitnąć. Chocholi taniec kończący utwór symbolizuje więc bierność i uśpienie Polaków, ale z drugiej strony daje nadzieję. Kiedy nadejdzie odpowiednia pora, porównywana do wiosny, naród wreszcie się przebudzi i odzyska niepodległość. Ta przepowiednia się sprawdziła, ponieważ kilkanaście lat po napisaniu dramatu, Polska wreszcie wyzwoliła się spod władzy zaborców po ponad stu latach niewoli.     \n\nAutorką opracowania jest: Adrianna Strużyńska.\n   Proroctwa odgrywają niezwykle ważną rolę w akcji III części mickiewiczowskich „Dziadów”. Pojawiają się tutaj liczne sny i widzenia, które zapowiadają dalsze losy Polski i Polaków. W dramacie Mickiewicz możliwość spojrzenia w przyszłość mógł dać wyłącznie Bóg, dlatego obdarzeni byli nią ci, którzy na to zasługiwali. Bóg nie odpowiedział Konradowi podczas Wielkiej Improwizacji, ponieważ ten zgrzeszył pychą i prawie dopuścił się bluźnierstwa, ponieważ niewiele brakowało, aby nazwał Stwórcę „carem”. Bóg nagrodził jednak pokornego księdza Piotra, pozwalając mu spojrzeć w przyszłość ojczyzny. Kapłan sam siebie nazywał prochem, przez co okazał się godny do ujrzenia profetycznej wizji dalszych losów Polski.Widzenie księdza Piotra dało początek mesjanizmowi, czyli przekonaniu Mickiewicza, że Polska musi znieść wielkie cierpienie, aby następnie się odrodzić - zmartwychwstać. Ksiądz Piotr ujrzał kibitki wiozące polskich patriotów na Syberię. Wśród nich znajdował się Mesjasz-Zbawiciel, którego tożsamość Mickiewicz określił tajemniczymi słowami „Z matki obcej krew jego dawne bohatery, a imię jego będzie czterdzieści i cztery”. Polska została nazwana „Chrystusem narodów”, ze względu na męczeński los Polaków żyjących w zniewolonej ojczyźnie. Car został porównany tutaj do Heroda, zabijającego niewinne dzieci.   Polska miała umrzeć na krzyżu, symbolizującym zabory, aby móc się odrodzić. Francja została porównana do umywającego ręce Piłata, ponieważ wielokrotnie deklarowała chęć pomocy Polakom, ale nigdy nie przełożyło się to na czyny. Obok konającej na krzyżu Polski stała jej matka - Wolność, co zwiastowało lepszą przyszłość ojczyzny. Następnie naród miał zmartwychwstać i wstąpić do nieba, co zwiastowało odrodzenie Polski i wszystkich innych zniewolonych krajów. W ten sposób Mickiewicz chciał dodać otuchy cierpiącym po klęsce powstania listopadowego rodakom oraz odnaleźć sens w cierpieniu zadawanym Polakom przez zaborców.Przepowiednie mogą być przekonującym obrazem wydarzeń politycznych i sytuacji panującej w kraju. Autorzy literatury wykorzystywali proroctwa i symbole, aby dawać rodakom nadzieję na lepszą przyszłość oraz przekazywać im swoją wizję przyszłości ojczyzny. Miało to tym większe znaczenie w zniewolonej Polsce, w której nasi przodkowie mogli tracić wiarę, że będzie im jeszcze dane żyć w wolnej ojczyźnie.     \n\n\n\n\n\n\n\n\n\n"
            }
        ]
    },
    {
        "tytul": "Stefan Żeromski, „Przedwiośnie”",
        "opracowania": [
            {
                "pytanie": "Różnice i podziały społeczne jako źródła konfliktów. Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\n   Niezależnie od tego, czy chodzi o nierówności klasowe, różnice kulturowe czy etniczne w obrębie jednego państwa, powodują one konflikty. Przykładów na ten stan rzeczy można by mnożyć, niemniej najlepiej kierować się zapisanymi w zbiorowym umyśle ludzkości. Za takowy można uznać m.in. literaturę, jako iż oddaje ona stan emocjonalny całych społeczeństw. Powyższa praca wykorzysta do tego celu dwa dzieła: Przedwiośnie Stefana Żeromskiego oraz Ogniem i mieczem Henryka Sienkiewicza.Stefan Żeromski swoim Przedwiośniem chciał częściowo naświetlić problemy rozrywające jego odrodzoną ojczyznę od środka. Dostrzegał bowiem konflikty na tle politycznym, społecznym i ekonomicznym, które II Rzeczpospolita odziedziczyła po zaborach oraz wielkiej poprzedniczce. Przede wszystkim zaś ostrzegał przed narastającym widmem rewolucji, która czerwoną burzą jeżyła się wtedy za wschodnimi granicami kraju.   Opis szalejącego w Baku bolszewizmu i jego wpływu na młodych ludzi jest tego właśnie wyrazem. Niemniej należy poddać pod rozstrzygnięcie powody, dla których doszło do tych wystąpień. Otóż komunizm w swoim założeniu występuje w obronie uciskanych przez kapitalistów mas robotniczych. Potrzeba taka wyrosła na społecznych przemianach zapoczątkowanych przez rewolucję przemysłową XIX wieku. Wtedy to posiadacze zbijali ogromne majątki, a biedna klasa pracująca cierpiała niedostatek. Nie należy jednak myśleć w sposób wyłącznie pozytywny o wywodach Marksa, o czym dobitnie przekonał się sam Cezary Baryka. Widział on bowiem rewolucję, przyłożył do niej swoją rękę, po czym został \"pożarty\" przez czerwonego smoka bez najmniejszej oznaki litości. Publiczne egzekucje, rabunki oraz szerzenie nienawiści do sąsiada, oto właśnie pokłosie komunizmu - dorodnego kwiatu społecznej nierówności na tle ekonomicznym.W Baku Baryka był również światkiem walki między Ormianami i Tatarami. Uwidacznia się tutaj konflikt etniczny, o który łatwo w wielonarodowym imperium Romanowów. Gdy tylko zabrakło narzucanego siłą \"prawa\" cara bądź komunistów, ludzie skoczyli sobie do gardeł ze względu na wyznanie i pochodzenie. Zadziały tu proste mechanizmy: niechęć do \"innego\", ograniczenie środków do życia przez bolszewicki rabunek oraz starodawne zadry między dwoma narodami. To wystarczyło do rozlewu krwi, który wciągnął w swój zasięg nawet postronnych. Cezary stał się jego ofiarą, kiedy to został zmuszony do pracy przy ciałach zabitych.    Ostatecznie jednak Żeromski chciał uwidocznić problemy istniejące w Polsce, tak więc warto skupić się na naszej ojczyźnie. Tutaj Baryka widzi jak bardzo rozwarstwione jest społeczeństwo Rzeczpospolitej. Najdobitniej oddaje to różnica między dworkiem w Nawłoci a folwarkiem Chłodek. Sielankowe, wręcz frywolne życie bogatej klasy ziemiańskiej stoi w kontraście z prymitywną i ciężką egzystencją chłopów.Baryka, młody rewolucjonista, nie rozumie braku buntowniczej postawy tych ostatnich. Znajduje ją jednak wśród miejskich komunistów, takich jak Antoni Lulek. Ten bezprecedensowo obsceniczny, acz niebezpieczny ideologicznie człowiek to typowy produkt społeczeństw gdzie skrajności biedy i bogactwa egzystują ze sobą w sposób aż nazbyt oczywisty. Ostatnia scena powieści ujawnia drzemiące pod skórą państwa niebezpieczeństwo rewolucji, zaś Żeromski ustami Cezarego wypomina zarówno komunistom, jak również rządzącym brak pomysłu na bezkonfliktowe rozwiązanie. Polska jest więc tutaj krajem niestabilnym, gotowym do utopienia we krwi bratobójczych walk, wszystko przez doprowadzone do skrajności podziały.     \n\n\n   Ogniem i mieczem Henryka Sienkiewicza zdaje się nie być dobrym wyborem do objaśniania przyczyn konfliktów społecznych. W końcu to powieść historyczna opiewająca \"złoty wiek\" Rzeczpospolitej Obojga Narodów. Niemniej Sienkiewicz, chociaż bardzo starał się to pomijać, ukazał symptomy słabości kraju na tle nierówności jego mieszkańców. Chodzi tu przede wszystkim o szlachtę oraz Kozaków. Ci ostatni, chociaż nie do końca, na swój sposób wystąpili przeciwko dyskryminacji swojej grupy na tle uprzywilejowanych Sarmatów.Wojowniczy z natury, uzbrojeni i bitni ludzie byli zarazem traktowani jak niewolni chłopi, którymi się nie czuli. Dobrze widać jak szlachta widziała Kozaków na tle konfliktu Skrzetuskiego i Bohuna. Człowiek ten, mimo iż niebezpieczny niczym zwierz, nijak nie zasługiwał na sposób, w jaki traktował go pan Jan. Tym bardziej zaś niegodnym dla tego odważnego człowieka był z pewnością zachowanie Kniahini Kurcewiczowej, uważającej go jedynie za przydatnego, nie zaś równego jej człowieka. Można więc powiedzieć, ze zachowanie szlachty względem Kozaków zostało wykorzystane przez Chmielnickiego i Rosję do wywołania powstania.   Powyższe przykłady pokazują, jak bardzo niebezpieczne dla społeczeństwa są wszelkie różnice i podziały. Niemniej, nigdy nie zostaną one do końca przezwyciężone. Stanowimy bowiem niejednorodną mieszaninę, zbiór indywidualnych jednostek oraz grup interesu, nie we wszystkim ze sobą zgodnych. Przez wieki przed nami i po nas będą powstawać krwawe antyutopie pokroju komunizmu czy faszyzmu, stanowią one jednak kulminację pewnej choroby nie zaś odpowiedź na bolączki ludzkości. Takową jest jedynie solidarność, zrozumienie istnienia wspólnoty ponad podziałami: czy to religijnej narodowej, czy też kulturowej. Dzisiejsze czasy, zarówno w kraju, jak również na świecie pokazują, że ta lekcja wymaga odrobienia na wielu płaszczyznach. Jedni sztucznie zacierają wspólnoty, inni chcą tworzyć je na siłę z niepasujących elementów. Jeżeli nie nauczymy się na powrót prawdziwej, organicznej solidarności, krew może lać się w nieskończoność.     \n\n\n\n\n\n\n\n\n\n"
            },
            {
                "pytanie": "Utopijny i realny obraz rzeczywistości. Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\nPrzedwiośniaDziadówcz. IV   Przedwiośnie Stefana Żeromskiego dotyka wielu ważnych tematów: politycznej przyszłości Polski, społecznych napięć w łonie narodu i dorastania. Widzimy postać głównego bohatera, Cezarego Baryki, nieco rozpieszczonego chłopaka z dobrego domu. Cezary to typowy przykład inteligenta oderwanego od korzeni oraz problemów codzienności - jest utalentowany, bystry, ale również kompletnie oderwany od realiów otaczającego go świata. Będąc potomkiem Polaków osiadłych w Baku, nie ma styczności z ideami kultury swoich przodków, łatwo ulega więc wielkim ideom XX wieku.Gdy sprzed jego oczu zostaje usunięty ostatni autorytet, ojciec, młody chłopak podświadomie szuka jakiegoś oparcia. Żeromski co prawda nie pisze tego wprost, ukazuje jednak moment młodzieńczego buntu, kiedy nastolatek rozpoczyna doszukiwanie się miejsca w życiu i samego sensu istnienia. Zazwyczaj pomagają tutaj właśnie tradycja kulturowa, religia oraz rodzice, tego wszystkiego Cezary zostaje jednak pozbawiony. Zamiast tego na horyzoncie pojawia się radykalny, wydawałoby się utylitarystyczny ruch - bolszewizm. Ze swojego założenia ideologia ta stanowi utopię, wierzy bowiem w zaprowadzenie powszechnego szczęścia.   Najszlachetniejsze założenie idzie jednak w parze z nierealistycznym podejściem do zastanej rzeczywistości, co skutkuje brutalizacją metod. Młodemu Cezaremu bardzo imponuje ta wykuta z fanatyzmu siła oraz pozorna czystość intencji bolszewików. W tym wszystkim nie zauważa potworności ich zbrodni, nie tylko fizycznych. Komuniści niszczą wszelkie więzi społeczne, powodują mordowanie się między mieszkańcami jednego miasta. To, jak szkodliwa jest ta utopia, ukazuje moment wydania przez Cezarego kosztowności rodzinnych, zakopanych przez ojca na czarną godzinę. Chłopak zupełnie odrywa się od rzeczywistości, wierzy w możliwość zaprowadzenia powszechnego szczęścia, zarazem nie dostrzega, jak prowadzące do tego działania oddziałują na rzeczywistość. Dobitnie ukazuje to, że utopijna wiara w ideologie miażdży nasz kontakt z płaszczyzną bytu, zaciemnia obraz i powoduje życie imaginacją.Niemniej sam Cezary z pewnością podążał jedynie za chęcią oddania się jakiejś czystej idei, posiadania szlachetnego celu. Obierając za niego utopię, dokonał oszustwa na samym sobie, które opadło dopiero po twardym uderzeniu w rzeczywistość. Śmierć matki, upokorzenie i praca przy zwłokach otrzeźwiła młodego Barykę. Dalsze losy chłopaka pokazują, że chociaż nadal posiadał sentyment do socjalizmu, potrafił już dostrzec jego wady. To znacznie bardziej przybliżało go pod koniec Przedwiośnia do poszukiwania remedium na ludzką niedolę niż życie pięknym kłamstwem.    Adam Mickiewicz w swojej IV cz. Dziadów podejmuje swoistą polemikę między racjonalizmem a zgubnym wpływem wyidealizowanego oszustwa. Oto bowiem widzimy, jak upiór Gustawa wywrzaskuje swoje cierpienie w twarz grekokatolickiego księdza, będąc gubionym przez nierealną wizję miłości. W młodości pozostawał pod wpływem romantycznych opowieści wielkich tuz tego nurtu literackiego, które ukształtowały mu pogląd nie tylko na uczucia, ale również kobiety. Miłość urastała więc do rangi uduchowionego uniesienia, zaś oblubienica jawiła się jako niewiasta bez skazy - muza i kochanka poety. Problem z idealizowaniem polega jednak na tym, że nie kształtuje ono prawdy.     \n\n\n   Stworzona w umyśle Gustawa wizja stosunków damsko-męskich nie zmieniła prozy życia, ich mocny kontrast uderzył zaś w mężczyznę niczym fizyczny cios. Nie mogąc sobie z nim poradzić, bohater popełnia samobójstwo, przez co skazany zostaje na los upiora. Winą nie jest tutaj jednak wiarołomstwo ukochanej czy słabości ludzi, a samo odrzucenie przez Gustawa małostkowości życia. Zamiast przyjąć codzienny byt takim, jaki jest, romantyk uwznioślił pewne jego aspekty i srodze się potem rozczarował. Spotkał go taki sam los jak każdego piewcę utopijnego ideału.W potocznym języku istnieje powiedzenie wychwalające osoby \"twardo stąpające po ziemi\". Wspólny dorobek intelektualny docenia więc realistów, ludzi dostrzegających trywialną prawdę życia. Poszukujący utopii bądź ideału marzyciel nie jest jednak osobą godną pogardy, a smutnej refleksji. Dążenie człowieka za lepszym, szlachetniejszym czynem to bowiem coś wspaniałego i dającego ludzkości siłę do rozwoju. Osoba, która ulegnie temu czarowi kompletnie, zawiedzie się jednak srodze. Będzie błądzić jak wśród mgieł, widząc jedynie pozorne kształty zjawisk. W taki sposób nie zmieni nic na lepsze, nie pozna ani prawdy, ani sedna życia. Chociaż może się o wydawać banalne, potrzebujemy jednak szukać realnego kształtu rzeczywistości. Niezależnie od tego, czy przyjmiemy istnienie takowego, czy też nie.     \n\n\n\n\n\n\n\n\n\n"
            },
            {
                "pytanie": "Relacje między rodzicami a dziećmi. Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\nPrzedwiośnieTango   Cezary Baryka był dzieckiem utalentowanym, ale krnąbrnym. Żeromski maluje taki obraz głównego bohatera już od samego początku Przedwiośnia. Niemniej wynikało to częściowo z postawy jego rodziców, rozpieszczających nadto jedynaka. Seweryn i Jadwiga Barykowie bezapelacyjnie kochali jednak swojego syna, okazując mu pełnię rodzicielskiej troski. Chłopiec również odwzajemniał to uczucie, czego dowody znajdują się m.in. w rozdziale \"Szklane domy\". W pamięci Cezarego zostały wieczory, gdy przytulony do ojca powtarzał materiał na jutrzejszy dzień w szkole. Litość nad matką umęczoną przez wydarzenia rewolucji również interpretować można jako dowód szorstkiej, jednak prawdziwej miłości dziecka do rodzica. Tutaj jednak dochodzimy do tego dziwnego momentu, kiedy mały Czaruś z dobrego synka zamienił się w wyswobodzonego łobuza, dodatkowo porwanego prądem rewolucji. Zbytnie rozpasanie jedynaka? Być może to również spowodowało takie zachowanie chłopca. Wszak dzieci inteligentne, ale pozbawione dyscypliny marnują się najgorzej i często kończą najpodlej ze wszystkich ludzi. Niemniej możliwe, że mamy tutaj do czynienia również z momentem rodzącej się emancypacji bohatera jako jednostki. Do pewnego wieku człowiek nie postrzega swoje egzystencji jako czegoś odrębnego od życia matki i ojca. Stopniowo jednak oddala się od rodziców coraz bardziej, dokonuje odkrycia horyzontu swojej wolności. Niemniej przyjmuje to często bardzo skrajną formę buntu. U Cezarego niestety objawiło się jako samowola spowodowana zbyt słabą dyscypliną matki. Z założenia \"mama\" jest bowiem dla człowieka osobą kochającą i czułą, \"złym gliną\" oraz autorytetem moralnym pozostaje ojciec. Tego zaś Cezary stracił na kilka lat. Gdy spotkali się ponownie, bohater odczuwał zarówno strach jak też rozrzewnienie. Ten pierwszy wynikał z poczucia, że samą ideą \"bycia ojcem\" Seweryn odbierze chłopakowi jakąś część jego samostanowienia. To pradawny archetyp, znany ze starożytnego mitu o Kronosie i Zeusie. Syn, by być panem siebie, musi zabić ojca, co oddaje relację młodych mężczyzn do starych w rodzinnym domu. Zarazem jednak Seweryn stanowi godnego przeciwnika, kogoś, kto swoją odmiennością poglądów pozwala na stworzenie własnych. To właśnie swoisty paradoks rodzącej się własnej tożsamości dziecka. Kształtowane początkowo przez rodziców musi doprowadzić do konfrontacji z ich osobami, by ostatecznie ta konfrontacja dokończyła kształtowanie indywidualnej osoby dziecka. Miłość zakończona wolnością, zrodzoną poprzez świadomość odmienności.     \n\n\n   Podobną relację widzimy między Stomilem i Eleonorą a Arturem z Tanga Sławomira Mrożka. Tutaj jednak autor zawęża nam spojrzenie jedynie na moment oraz potrzebę buntu syna wobec rodziców. Naturalnie, że młodzi kontestują stworzone im przez starszych granice świata. Zakazy, nakazy i konwenanse to przeszkoda na drodze ustanowienia własnych norm. Nie chodzi tu o zwyczajną samowolę, a akt przebudzenia świadomości odrębnego bytu, jakim jest dziecko wobec rodzica. Mrożek stawia to założenie na głowie, ukazując starsze pokolenie jako buntowników, zaś ich latorośli dając całkiem przyzwoite założenia. Niemniej bunt Artura nadal istnieje, wyznaje on jego potrzebę w swoim życiu. Zwyczajnie przyjmuje kształt odwrotny do standardowego, wszak porządek jest buntem wobec chaosu i odwrotnie. Po raz kolejny więc motyw zdobywania wolności, ustalania własnych zasad. Czy jednak tylko o to tutaj chodzi? Samostanowienie poprzez groźne tupnięcie nóżką? Absolutnie nie. Przecież Artur sam ostatecznie dochodzi do wniosku, że jego bunt był próżnym pozorem. To samo powie z nim wielu współczesnych \"buntowanych\" nastolatków. Chodzi raczej o narodziny \"siebie\" poprzez napieranie na postawione przez rodziców granice. Oni to przecież ustalają początkowo zasady naszego małego świata, są niejako archetypicznymi \"bogami\" w pełnym znaczeniu tego słowa. Bezwiedne wykonywanie ich poleceń, chociażby polegały na Mrożkowym \"braku konwenansu\", to brak woli. Prawdziwy \"ja\" rodzi się dopiero ze świadomością czynu. Do tego zaś potrzeba odniesienia, z którym możemy się siłować, zgodzić albo je zaatakować. Dlatego też bunt Artura musiał mieć miejsce i sam bohater tak go pragnął. Nie chodziło mu bowiem o zrzucenie okowów niewoli praw tylko narodziny jego indywidualnej, w pełni samoświadomej osobowości.Kronos nie musi dosłownie ginąć z rąk Zeusa, by ten mógł zastąpić jego boskie miejsce. Ten mit oddaje jedynie pewną zależność między pokoleniami, szczególnie mężczyzn. Chcąc być przebudzoną i indywidualną osobą musimy zastanowić się, kim jesteśmy. Do momentu zaś kiedy wszelkie wartości wyznacza nam wola rodziców, jesteśmy tylko ich dziećmi. Dalsze role wymagają \"dorosłości\", czyli odpowiedzialności. Zarówno tej fizycznej, jak i duchowej. Nie znaczy to, że miłość rodziców to toksyczna klatka pętająca młodego człowieka. Należy ją raczej rozumieć jako donicę z roślinką. Zawiera ona idealne warunki do rozwoju nasiona, wyznacza bezpieczną przestrzeń do kiełkowania. Z czasem jednak roślina z niej wyrośnie i będzie potrzebować przesadzenia. Jeżeli to się nie stanie, skarłowacieje. Bez doniczki zaś, zginie. Kochajmy więc swoich rodziców, ale pamiętajmy, przyjdzie czas, gdy będziemy musieli sami o siebie zadbać.     \n\n\n\n\n\n\n\n\n"
            },
            {
                "pytanie": "Utracone złudzenia jako źródło dramatu bohatera. Omów zagadnienie na podstawie „Przedwiośnia” Stefana Żeromskiego. W swojej odpowiedzi uwzględnij również wybrany kontekst.",
                "opracowanie": "\n\nPrzedwiośnKordiana   Postać Cezarego Baryki stanowi kreację bardzo niejednoznaczną, przez co idealnie odwzorowującą wiele spośród problemów młodzieży XX wieku. Urodzony w Baku Czaruś to dziecko zdolne, ale również rozpieszczone. Rodzi to bardzo niebezpieczną mieszankę, która ujawnia się całkowicie po odejściu na wojnę jego ojca. Nieposłuszny wobec zbyt ugodowej matki, daje się wkrótce uwieść hasłom rewolucji bolszewickiej. Nie powinno to jednak nikogo dziwić, komunizm we wszystkich ogarnianych swoją ideologią krajach kładł duży nacisk na pozyskanie młodzieży. Działa ona bowiem spontanicznie, bez głębszej refleksji i z całym sercem. Daje się przez to łatwo formować, szczególnie jeżeli idzie o pogląd na rzeczywistość.Cezary zostaje \"urobiony\" do tego stopnia, że wydaje komunistom zakopany przez ojca skarb - jedyne zabezpieczenie finansowe rodziny. Uczęszcza przy tym na wiece oraz publiczne egzekucje. Biorąc pod uwagę jego pochodzenie, można w tym momencie pokusić się wręcz o nazwanie go leninowskim \"pożytecznym idiotą\". Wydaje się bowiem całkowicie odporny na otaczające go fakty, szczególnie trudną dolę własnej matki. Kiedy zaczyna to do niego docierać, jest już jednak zbyt późno. Ostatecznie zostaje sam, obdarty i głodny. Zmuszony do pracy przy zwłokach dostrzega w końcu prawdę o wszelkiej rewolucji - jest to jedynie zmiana ludzi u władzy, nie zaś gruntowna przebudowa systemu. Ponadto niesie za sobą cierpienie na niewyobrażalną skalę. Objawienie to przypominać musi przejrzenie na oczy ślepca, przenika go do głębi. Poniżenie, zarówno fizyczne jak też duchowe, przybiera postać wypowiedzi kierowanej do trupa młodej ormianki: \"Byłoż kiedy pokolenie podlejsze niż moje i twoje, męczennico?\".   Musimy dobrze zrozumieć obecną sytuację Cezarego, szczególnie tą wewnętrzną. Chłopak stracił wszystko przez ideologię, którą szczerze popierał. Komunizm kształtował jego obraz rzeczywistości, ten runął więc wraz z nim. Fizyczny dramat chłopaka to jedynie ucieleśnienie pogorzeliska, którym musiało stać się jego serce. To zaś nigdy nie znosi próżni. Dlatego więc, gdy powracający z frontu ojciec mami go wizją cywilizacji \"szklanych domów\", chłopak ochoczo daje się porwać kolejnej utopii. Zwyczajnie, jak wszyscy ludzie, pragnie czegoś większego i tęskni za mitycznym \"złotym wiekiem\". Niestety, na granicy zostanie zraniony po raz kolejny. Szklane domy nie istnieją, jest za to błoto, bieda i analfabetyzm. Doprawdy, wypowiadane do nieżyjącego ojca słowa brzmią jak oskarżenie człowieka, któremu otworzono kłamstwem źle zagojoną ranę w sercu.Dramat Baryki nie kończy się jednak tylko na przejrzeniu kłamstwa. Cezary musi jeszcze stawić czoła swojemu bolesnemu \"oświeceniu\" w postaci odrzucenia innych. Prawda nie jest bowiem powszechna, zaś jej poznanie oznacza walkę z całym światem kłamstwa i półprawd. To właśnie widzimy podczas spotkania polskich socjalistów, gdy Baryka ośmiela się krytykować ich idealistyczne wizje. Przypomina to nieco walkę z sobą samym, jakby Baryka z Baku prowadził kłótnię ze starszym sobą. Staje się tego chłopak osamotnionym piewcą prawdy empirycznej - przeżył przecież rewolucję, widział na własne oczy dyktaturę proletariatu. Dzieli jednak tym samym los każdego proroka, zostaje odrzucony. Dramat utraconego złudzenia może być więc również boleścią samotności wobec oszukującej się grupy.    Ciekawym ze względu na swoją pozorną odwrotność może być przykład tytułowego bohatera Kordiana Juliusza Słowackiego. Cierpiący na \"chorobę epoki\" młodzieniec wychodzi z próby samobójczej i udaje się w podróż. Ten alegoryczny motyw poszukiwania mądrości oraz dorastania prowadzi go do kolejnych krajów Europy, gdzie kształtuje swój światopogląd. Przybiera to kształt poszukiwania prawdy poprzez konfrontację z ideami ludzi. Poznaje więc pieniądz jako pana świata, możliwość kupna miłości i politykę górującą nad moralnością.     \n\n\n   Ostatecznie prowadzi to do sceny oświecenia, kulminacyjnego momentu na górze Mont Blanc. Niemniej, sam motyw dojścia do prawdy ukazuje dramat odrzucenia młodzieńczych przekonań bohatera. Jest to bowiem proces bolesny, który zdaje się częściowo napełniać serce Kordiana cyniczną goryczą. Przedstawia on tym samym pewien archetyp wszystkich ludzi chcących dotrzeć do sedna materii. Ścieżka oświecenia naznacza bliznami zranień ducha. Są one jednak konieczne, aby poznać rzeczywistość i móc spełnić swoją w niej rolę.Pewien rzymianin zapytał niegdyś pewnego nazarejczyka: \"Cóż to jest prawda?\". Te cztery słowa dobitnie wyrażają zagubienie, jakie człowiek odczuwa wobec niemożliwej do pełnego zrozumienia rzeczywistości. Dlatego też zawsze na jakiś sposób tkwimy w ułudzie o niej. To mechanizm niezbędny do zachowania zdrowia psychicznego, zarazem jednak ignorancji. Prawda jednak istnieje i jest możliwa do poznania, cokolwiek nie twierdziliby niektórzy filozofowie. Dramat ludzkości polega na tym, że polega ona na zerwaniu z wcześniejszym kłamstwem, co zawsze niesie mieszaninę bólu, zawodu i strachu. Niemniej jest potrzebne, na złudzeniach nie można bowiem zbudować nic konstruktywnego.     \n\n\n\n\n\n\n\n\n\n"
            }
        ]
    },
    {
        "tytul": "Tadeusz Borowski, „Proszę państwa do gazu”",
        "opracowania": [
            {
                "pytanie": "Literacki obraz zdehumanizowanego świata. Omów zagadnienie na podstawie opowiadania „Proszę państwa do gazu” Tadeusza Borowskiego. W swojej odpowiedzi uwzględnij również wybrany kontekst.",
                "opracowanie": "\n\n Proszę państwa do gazu1984Władca Much   Tadeusz Borowski jest autorem zbioru opowiadań „Pożegnanie z Marią\", opisujących jego przeżycia z obozu koncentracyjnego. Chociaż przedstawione tam historie nie są do końca biografią pisarza, można jednak przyjąć autentyzm sedna ich przesłania. Proszę państwa do gazu to opowieść o jednym dniu pracy głównego bohatera w tzw. Kanadzie. Było to specjalne komando wyznaczone do obsługi transportów kolejowych z nowymi więźniami. Tadek, częściowo utożsamiany z Borowskim, staje się tam świadkiem i uczestnikiem tragedii tysięcy ludzi. Przewożeni w bydlęcych wagonach tracą zmysły lub umierają od warunków transportu. Na rampie czeka zaś ich brutalne SS, bezdusznie selekcjonujące ofiary do komór gazowych i osadzenia w barakach lagru. Przedstawiony tam obraz to ukazanie totalnej pogardy dla drugiego człowieka, stworzenie z niego przedmiotu. Dotyczy to zarówno nowych więźniów, jak i Kanady. Ci drudzy podlegają zlagrowaniu-procesowi wyzbycia się zasad moralnych dla przeżycia. Pomagają więc w potwornym procederze w zamian za jedzenie i część dobytku reszty. Zamiast czuć współczucie, część zaczyna nienawidzić nowych osadzonych za przysporzenie im pracy. Jeżeli przyjąć interpretację, w której Borowski ukazał miniaturę państwa totalitarnego w swoich dziełach, obóz jest zdehumanizowanym światem bez wartości wyższych. Jedynym celem jego mieszkańców staje się przeżycie, człowiekowi zaś bliżej jest podmiotu niż przedmiotu.George Orwell był socjalistą. Walczył nawet w Hiszpanii za czasów jej wojny domowej. Jednak gdy przyszło mu osobiście poznać Józefa Stalina i posmakować widoku „dobroci\" systemu komunistycznego, zdjęła go trwoga. Właśnie ona zrodziła 1984. Antyutopia to dosłowne przedstawienie świata zdehumanizowanego. Nie ma w nim miłości, współczucia czy wierności. Istnieje tylko ANGSOC-partia i jej zasady. Historia może zostać przepisana za każdym razem, kiedy pasuje to dla rządzących, a strach oraz nienawiść kierują masami ludzkimi. Orwell chciał swoim dziełem potępić totalitaryzm, zrobił jednak znacznie więcej. Ukazał co dzieje się ze światem, kiedy jego mieszkańcy porzucają cele wyższe. Stają się w istocie zwierzętami, zmuszonymi do szaleńczej walki o byt. Najlepiej obrazują to tzw. seanse nienawiści. Propagandowe pokazy dla członków partii, miały za zadanie budowanie odpowiedniej politycznej narracji i kierowania negatywnych emocji na wykreowanych wrogów. Ostatecznie te pokazy kończyły się tak wielkimi wybuchami psychozy, że na oczach głównego bohatera ludzie bardziej zaczynali przypominać zwierzęta, ryczące i beczące ze wściekłości. Co gorsza, instynktownie nawet on dawał się ponieść tym emocjom. Dehumanizacja świata polega tutaj na podporządkowaniu wszystkiego nieludzkiemu systemowi i zmiażdżeniu wszystkiego, co nie pasuje do jego ram. Człowiek jako tryb może jedynie walczyć o przetrwanie tak jak Winston Smith. Co gorsza, zdehumanizowany świat zatraca nie tylko wartości moralne. Orwell ukazuje, jak wszelka prawda przestaje mieć wartość w takim systemie. Wszystko zamienia się w pętlę skierowaną w otchłań, gdzie człowiek nie posiada już żadnych punktów odniesienia, a istnieje jedynie partia.     \n\n\n   Władca Much to opowieść o upadku cywilizacji. William Golding snuje historię małych chłopców, pozostawionych samopas na rajskiej wyspie. Jest to jakoby powrót człowieka do stanu przed założeniem wszelkich kultur, wyjściem z Edenu. Golding pozwala czytelnikowi obserwować dwie postawy ludzi, dążenie do celów wyższych i instynktowne barbarzyństwo. Ustanowienie przez Ralpha zasad wprowadza porządek, chroni również słabszych. Obalenie ich przez łowców Jacka narzuca paradygmat kultu siły, który gardzi słabością i powoli cofa chłopców ku zdziczeniu. Władca Much ukazuje tym samym, czym jest cywilizacja. To nośnik humanitaryzmu, broniący porządku i najsłabszych. Porzucenie jej tworzy próżnię, w której zagnieżdżają się najniższe odruchy. Tworzy tym samym świat zdehumanizowany, czyli zamieszkały przez dwunożne zwierzęta, nie zaś ludzi w rozumieniu idei człowieczeństwa. Golding rozprawia się więc z mitem \"szlachetnego dzikusa\", wskazując na jego skłonność do amoralności, przemocy i gnębienia słabszych.Literatura to nośnik idei. Opisuje rzeczywistość, zarazem jednak wpływa na nią poprzez zmuszanie do refleksji. Jest częścią cywilizacji tak jak ona tworzona jedynie przez ludzi. Dlatego też często przestrzegała przed porzuceniem idei człowieczeństwa na rzecz różnych ideologii bądź stanu totalnej anarchii moralnej. XX wiek zdaje się urzeczywistnieniem stanu, przed jakim ostrzegali rozliczni autorzy. To właśnie na jego przestrzeni odmówiono prawa do bycia człowiekiem całym narodom oraz próbowano podporządkować naturę ludzką dla ideologii. Skończyło się to cierpieniem i śmiercią milionów istnień, kompletną pogardą własnego gatunku. Dlatego też warto ponownie przemyśleć groźne wizje z literatury, nierzadko wyśmiewane jako niewiarygodne. Dawniej również nikomu nie śniło się palenie ludźmi w piecach, a jednak doszło do takiego okropieństwa. Zdehumanizowany świat w literaturze to jedynie ostrzeżenie powstałe na zasadzie cienia towarzyszącemu światłu. Jeżeli poddamy go refleksji, być może uda się zapobiec nastaniu wiecznej nocy. W niej czyhają bowiem jedynie dwunożne bestie, zarazem kaci i ofiary siebie samych.     \n\n\n\n\n\n\n\n\n"
            }
        ]
    },
    {
        "tytul": "Tadeusz Borowski, „Ludzie, którzy szli”",
        "opracowania": [
            {
                "pytanie": "Kaci i ofiary – obraz międzyludzkich relacji w obozie. Omów zagadnienie na podstawie opowiadania „Ludzie, którzy szli” Tadeusza Borowskiego. W swojej odpowiedzi uwzględnij również wybrany kontekst.",
                "opracowanie": "\n\n   Ludzie, którzy szli, opisują pewien urywek życia FKL-u obozu w Auschwitz. Była to wydzielona cześć kobieca lagru, której warunki mocno odstawały od reszty. Główny bohater opowiadania zatrudniony jest tam do kładzenia papy na dachach wykańczanych baraków, w których zostały już rozlokowane kobiety. W międzyczasie obserwuje przemieszczające się ku krematoriom pochody więźniów. Są to tytułowi ludzie, którzy szli. Dla pracy istotne jest jednak bardziej przedstawienie złożonej sieci korelacji między pracownikami, mieszkańcami męskiego obozu i FKL-u. Borowski opisuje w miarę ludzkie relacje, można by nawet zapomnieć o grozie obozowej codzienności. Widzimy więc zakochanego w pewnej Słowaczce Żyda z komanda głównego bohatera, który kupuje dla niej jajka. Jest możliwość odpoczynku w „budzie”, na pryczy i rozmowy między osadzonymi. Niestety wszystko to maskuje jedynie potworną rzeczywistość. Widzimy to podczas rozmowy Tadeusza z pewną funkcyjną kobietą. Razem przysłuchują się śpiewom więźniarek. Funkcyjna nie wytrzymuje i nagle wyrzuca z siebie złość oraz obawę o swoje towarzyszki, szczególnie te ciężarne. Widzimy więc, że ludzie, mimo otaczającego ich horroru obozu, starali się żyć normalnie. Określenie to jest może nieco nad wyraz, określa jednak próby zachowania resztek więzi międzyludzkich. Niestety, jedynie resztek. Człowiek musiał częściowo ulec zlagrowani, by przetrwać. Dlatego też Borowski opisuje początkowe próby obdarowywania kobiet drobnymi rzeczami, które ułatwią im przetrwanie. Skończyły się one jednak bardzo szybko. Więźniarki były natarczywe, zaś więźniowie nie mogli sobie pozwolić na taką rozrzutność. Zlagrowanie wyznaczało granice współczucia, spłycało więzi.Kolejnym opowiadaniem mówiącym wiele o stosunkach między więźniami oraz ich strażnikami jest Dzień na Harmenzach. To streszczenie typowego dnia pracy w obozie koncentracyjnym. Główny bohater oraz jego komando silą się przy kładzeniu torów kolejowych. Ujawnia się tutaj charakterystyczny dla lagrów hierarchiczny system „społeczny\". Najwyżej są strażnicy, w tym wypadku tak zwani Postowie. Wśród więźniów najwyżej stoi kapo, ten z kolei ma swojego pipla i tak aż do „muzułmanina” - człowieka wykończonego i prawdopodobnie rokującego przyszłość w komorze gazowej. Łączy ich jedna dola oraz praca, solidarność nie niesie za sobą jednak tego pozytywnego spoiwa. Komanda podmieniają sobie kotły z jedzeniem, każdy w swojej grupie walczy o swoje. Sama hierarchia ustalana jest za pomocą siły. Kapo nie stroni od przemocy, Postowie również. Zrozumiałe jest podejście strażników, którzy odczłowieczają swoich więźniów. Druga grupa robi jednak to samo wobec niżej postawionych, co ukazuje poziom ich zlagrowania. W Dniu na Hermenzach trudno jest więc odróżnić kata od ofiary. Tworzy to dziwny amalgamat wzajemnych oddziaływań, który teoretycznie nie powinien mieć miejsca w zwartej grupie ludzi. Odnosi się wrażenie, że jedynie przemoc oraz widmo śmierci trzyma tych wszystkich ludzi razem. Jednak o ile solidarność nosi znamiona złamania, o tyle istnieją jeszcze resztki współczucia. Główny bohater, chociaż życzy śmierci niejakiemu Bekerowi, ostatecznie spełnia jego prośbę i karmi go do syta przed śmiercią.     \n\n\n   Inny świat Gustawa Herlinga-Grudzińskiego ukazuje specyfikę radzieckiego łagru oczyma samego autora. Podkreśla on przede wszystkim systemowe odczłowieczenie, jakiemu poddawani byli więźniowie. Szło za tym w parze łamanie ich solidarności poprzez system stachanowski i tak zwane „kotły\". Więźniowie również tutaj porzucali moralność na rzecz maksymalizacji szansy przeżycia, co rzutowało na stosunki między nimi. Przez donosy nie ufano sobie nawzajem, zaś wszelka pomoc była wbrew zasadzie pierwszeństwa przetrwania. Niepodzielnie rządziła siła, ucieleśniana przez zdegenerowanych urków. Mimo to nawet pośród takiego bydlęcenia część więźniów łączyło koleżeństwo. Niestety, wszelkie głębsze relacje skazane były na porażkę. Miłość w łagrze stanowiła uczucie tragiczne, przekonała się o tym Jewgienia Fiodorowna oraz kochanka urka Kowala. Wszystko ustępowało chęci przeżycia obozu, dlatego relacje między więźniami były jedynie cieniem tego, co człowieka łączy z innym człowiekiem na wolności.Człowiek jest istotą społeczną. Potwierdził to nawet Sokrates, twierdząc, iż jedynie zwierzę i bóg nie potrzebuje innych. Sednem takich więzi są relacje. Buduje się je pomiędzy ludźmi przebywającymi ze sobą, obwarowuje specyficznymi sposobami zachowania oraz tabu. Do dzisiaj ma to miejsce pośród zamkniętych grup zawodowych, czy więzień. Szczególnie ten drugi przykład bliski jest obozom koncentracyjnym. Chociaż ich twórcy pragnęli odczłowieczyć więźniów, stworzyli zarazem między nimi i sobą swoistą międzyludzką relację. Wszyscy stali się elementem „społeczności obozowej” - zarówno ofiary, jak również kaci. Co łatwo zauważyć, role te często były dosyć płynne. Istniała jednie hierarchia silniejszego, zarówno względem przemocy jak też możliwości. Można by więc określić stosunki panujące między społecznością obozową jako zwyrodniałe. Niemniej nawet pośród podlegających takim potwornym warunkom ludziom potrafiła narodzić się nić porozumienia. Wbrew być może obiegowej opinii, zawsze zostaje w nas coś z pierwotnej natury. Są nią zaś relacje, związki i interakcja.     \n\n\n\n\n\n\n\n\n"
            }
        ]
    },
    {
        "tytul": "Gustaw Herling-Grudziński, „Inny świat”",
        "opracowania": [
            {
                "pytanie": "Refleksje na temat wartości ludzkiego życia. Omów zagadnienie na podstawie „Innego świata” Gustawa Herlinga-Grudzińskiego. W swojej odpowiedzi uwzględnij również wybrany kontekst.",
                "opracowanie": "\n\n   Tadeusz Borowski w swoich Opowiadaniach opisał życie w obozie koncentracyjnym w Auschwitz. Pierwsze co uderza czytelnika to zdystansowany charakter narratora oraz swoiście behawiorystyczny sposób opisu ludzi. Grudziński zarzucił wręcz Borowskiemu nihilizm, ponieważ ten zdawał się nie dostrzegać pośród tragedii ludzkich żadnych moralnych rozróżnień na dobro i zło. Być może spowodowane jest to próbą złapania dystansu i lepszego opisania wydarzeń bądź też osoby postępujące całkowicie moralnie nie zdołałyby przeżyć w Auschwitz.Interesujące, chociaż groteskowe, jest raczej ukazanie ludzkiego życia jako funkcji biologicznej i mało wzniosłej. Człowiek zlagrowany to istota obdarta ze swojego osobistego \"ja\", praktycznie przedmiot. Kierują nim podstawowe instynkty, za wszelką cenę pragnie również przedłużyć swój byt. Nie ma w nim miejsca na wzniosłe cele, moralność. Pod tym względem staje się więc zwierzęciem, system degraduje go całkowicie. Pod względem biologicznym nie ma więc większej wartości niż inne trzymane w niewoli istoty.   Gustaw Herling-Grudziński popadł w swoisty konflikt z Tadeuszem Borowskim, ponieważ opisując obraz obozowego życia bardziej od strony emocjonalnej, dostrzegł tam nadzieję na uratowanie człowieczeństwa. Inny świat rzecz jasna również pokazuje jak system odziera człowieka z wszelkiej wyższej wartości i pozostawia jedynie targanego instynktem przetrwania człowieka zlagrowanego. Najgorszy pod tym względem wydaje się w opowieści autora wszechogarniający głód. W obozie po zmroku rządzą urkowie - brutalni więźniowie kryminalni, którzy ustalają prawo siły. Ich zachowanie to czysty atawizm, choć nawet zwierzęta bezmyślnie nie krzywdzą swojego gatunku. Ludzi niszczy się pracą, umierają tak jak każde inne stworzenie. Nie ma w tym ani wartości, ani też żadnej godności.Życie ludzkie pod względem biologicznym również tutaj jest więc niewyróżniającym się na tle innych zwierząt zjawiskiem. Niemniej Grudziński opisuje również zachowania takie jak bunt Kostylewa, czy podejście Natalii Lwownej. Pierwszy zdaje się pośród innych obozowiczów ratować swoje człowieczeństwo najpierw poprzez ludzkie odruchy, potem zaś bunt w postaci opalania ręki. Jego życie nabiera wtedy wartości jako nośnik idei wyższych niż samo biologiczne trwanie. Natalia Lwowna twierdzi zaś że ostatnim bastionem ludzkiej wolności jest wybór własnej śmierci. Tym samym przekracza materialną wartość życia, dopatrując się w nim możliwości realizacji, choć najmniejszej odrobiny wolności.    Joseph Conrad może dziwić w zestawieniu dwóch naocznych świadków okropieństw systemów totalitarnych. Niemniej jego Jądro Ciemności powstało na kanwie straszliwych wydarzeń, których pisarz był świadkiem w Wolnym Państwie Kongo. Ten efemeryczny twór kolonializmu Belgów stanowił prywatną własność króla Leopolda II Koburga. Władca eksploatował tamtejszą rdzenną ludność na plantacjach kauczuku, stosując metody, które nie mieszczą się w rozumieniu ludzi \"cywilizowanych\". Jego działania pociągnęły za sobą śmierć nawet dwóch milionów osób. Wszystko to zrobili ludzie, którzy mienili się właśnie \"cywilizowanymi\".Conrad Jądrem Ciemności pokazał jak chwiejna jest ta koncepcja. Zarazem jednak dobitnie wskazał co znajduje się poza zasadami moralnymi i nakazem poszanowania godności życia innego człowieka. Rozciąga się tam tytułowe jądro ciemności, atawistyczne zło niemające problemu z krzywdzeniem innych. Czytelnik ma wiec tutaj do czynienia z sytuacją odwrotną niż u poprzednich dwóch autorów. Widzi co się dzieje, kiedy ludzkie życie traci wszelką wartość wyższą od biologicznego trwania. Nagle codziennością mogą być wszelkie okrucieństwa, a siła staje się wyznacznikiem wszelkiego porządku. Conrad ostrzega przed utratą świadomości posiadania przez istoty ludzkie godności idei \"człowieka\", która trzyma go na dystans od wewnętrznego drapieżnika. Znamienne jest że pisze o tym jedynie kilkanaście lat przez I wojną światową, swoistym preludium do terroru zbydlęcenia obozów zagłady.     \n\n\n   Smutne może się wydawać stwierdzenie że człowiek nie znaczy nic. Trzeba jednak zrozumieć głęboki sens tego przesłania. Nie różniąc się od wszystkiego, co żywe na tym świecie, istota ludzka to jedynie zwierze. Umiera tak samo, jak każde inne. Jeżeli zaś zaczniemy wartościować życie ludzkie przy pomocy innych elementów, możemy dojść do wniosków niebezpiecznie bliskich systemom najbardziej nasz gatunek upadlających. Niektórzy mogą szukać odpowiedzi w stwierdzeniu że życie jest wartością samą w sobie. To prawda, jednak jako takie nadal nie wyróżniałoby specyficznej \"iskry\" napędzającej człowieka od żadnej innej.Dlatego też człowiek stanowi wartość jako nośnik idei \"człowieka\". Chodzi tu o sam rdzeń, o człowieczeństwo. Ono stanowi wartość życia, jest takie samo w każdej istocie noszącej to miano. Nie zmienia tego stan materialny, fizyczny ani psychiczny. Nie da się go również niestety mierzyć. Stanowi więc wartość bezwzględną. Joseph Conrad i Gustaw Herling-Grudziński postawili jedynie pytanie o możliwość utraty bądź uratowania swojego prywatnego człowieczeństwa. Tego jednak nie można odebrać, można jedynie odrzucić. Tak więc bezwartościowym swoje życie człowiek może uczynić jedynie sam, poddając się odczłowieczającym warunkom.     \n\n\n\n\n\n\n\n\n\n"
            },
            {
                "pytanie": "Człowiek wobec zła. Omów zagadnienie na podstawie „Innego świata” Gustawa Herlinga-Grudzińskiego. W swojej odpowiedzi uwzględnij również wybrany kontekst.",
                "opracowanie": "\n\n   Co jednak, gdy stajemy wobec zła? Jako ofiara bądź świadek pozostaje nam jedynie zachowanie ludzkiej godności w największy możliwy sposób. Dobitnie pokazują to historie ludzi będących ofiarami dwóch zbrodniczych systemów totalitarnych: komunizmu i faszyzmu. W poniższej pracy zostaną przeanalizowane dwie prace oparte o wspomnienia z okresu dominacji tych ideologii: Inny świat Gustawa Herlinga-Grudzińskiego oraz Medaliony Zofii Nałkowskiej.Gustaw Herling-Grudziński osobiście stał się ofiarą systemu totalitarnego. Schwytany na granicy radziecko-litewskiej został oskarżony o szpiegostwo (ze względu na niemiecko brzmiący człon nazwiska i oficerskie buty), przez co spędził około dwóch lat w więzieniach i łagrach. Jest więc przykładem ofiary systemu lagrów, przeżył na własnej skórze \"dobroć\" komunizmu.   Grudziński podczas bycia w obozie był świadkiem i uczestnikiem potwornego zła. System lagrów, opracowany dla całkowitej eksploatacji oraz psychicznego zmielenia osobowości człowieka, stanowił inny świat pod każdym niemal względem. Panujące tam nieludzkie warunki odczłowieczały skazanych, aby przetrwać, musieli oni stosować się do zasad swoistego \"odwróconego dekalogu\".Grudziński opisuje, jak w osadzonych powoli zanikały wszelkie odruchy \"cywilizowanego\" człowieka, jak ich ciała były niszczone pracą. Wiecznie doskwierający głód oraz oddech śmierci na karku powodował wykształcenie człowieka zlagrowanego - zniszczonego doświadczeniem niewoli, wyniszczonego psychicznie homo sovieticus. Autor sam przyznaje, że wielką tragedią współczesności jest mierzenie człowieka zamkniętego w obozie miarą ludzi wolnych. Ktoś spoza Innego świata nie zrozumie zła, które tam zaszło i tego, co trzeba było robić dla przeżycia.    Wydaje się więc, że diagnoza Grudzińskiego jest całkowicie pesymistyczna, człowiek wobec zła może jedynie pogrążyć się w zbydlęceniu. Niemniej na łamach książki podaje on postawy ludzi, którym udało się zachować godność. Odziera je z heroizmu, nie są to kryształowi święci. Drobne gesty pozwalają im jednak pozostać ludźmi, zachowa jakiś element dobra w sercu. Kozak Pamfiłow wybacz synowi Saszy odwrócenie się od niego po osadzeniu w obozie. Rusto Karinen próbował ucieczki, mimo iż wydawała się niemożliwa. Wreszcie Kostylew, który dokonywał samookaleczenie, aby nie pracować na rzecz systemu, który go oszukał i zniewolił.Można powiedzieć, że to niewiele w porównaniu z opisami zachowań ewidentnie złych. Niemniej należy pamiętać, jak ekstremalne było życie obozowe. Te drobne gesty wydają się jaśnieć niczym płomienie świec pośród nocy, mimo swojej pozornej małości. Pozwalały bowiem czyniącym je nie ule potworności zła obozu pracy, przeistoczyć się całkowicie w ludzi zlagrowanych. Udowadniały również że człowiek nie jest do końca zły i dobry jedynie, gdy ma dobre życie. Zachowania Kostylewa czy kozaka Pamfiłowa stawały naprzeciw całemu temu złu, ratując przy tym ich człowieczeństwo.    Medaliony Zofii Nałkowskiej powstały podczas prac autorki w Głównej Komisji Badania Zbrodni Niemieckich w Polsce. Samą nawę opowiadań zaczerpnęła autorka od niewielkiego zdjęcia, umieszczanego na grobie. Służyło ono nadaniu grobom wyrazu osobistego, pokazaniu osoby tam spoczywającej. Spisanie historii osób pokrzywdzonych przez Niemców podczas II wojny światowej również miało taki cel.     \n\n\n   Nałkowska chciała, by przestały one być anonimowym tłumem, odzyskały przez to godność istot ludzkich. Kobieta opisuje ogrom zła, jaki dotknął wielu ludzi z rąk Niemców. Między innymi relacjonuje robienie mydła z trupów czy potworności związane z pracą kobiet na rzecz fabryki amunicji. W historii kobiety, która została śmiertelnie ranna podczas ucieczki z transportu kolejowego, można dopatrzyć się niewielkich elementów współczucia, jakim obdarowali ją ludzie. Nawet dobicie jej przez najbardziej współczującego młodzieńca urasta tutaj do rangi swoistej litości dla bliźniego.Następuje tutaj bowiem podobny aspekt co w przypadku Innego świata. Ogrom przerażającego zła opisanego w Medalionach jakoby przyćmiewa wszelkie dobro. Niemniej nawet gest dokonany już po wojnie, opisanie dziejów terroru i jego ofiar, to stawiająca mu odpór próba zachowania godności. Można to rozumieć jako ukazanie miary możliwości człowieka. Nie jest on w stanie powstrzymać w pojedynkę tak nieskończonej fali zła. Potrafi jednak zrobić tyle, na ile pozwala mu jego sytuacja. To wystarcza, aby świat nie stał się całkowicie siedliskiem zła. Wystarcza, aby zachować swoje człowieczeństwo nawet po śmierci.   Moralność polega na umiejętności odróżniania dobra od zła. Wiele osób zakwestionuje obie te koncepcje, mówiąc, iż są one subiektywnie różne wobec czasu czy cywilizacji. Wydaje się to jednak zgubnym nihilizmem, którego nie mógł przyjąć nawet Gustaw Herling-Grudziński. To znamienne i bardzo ważne, bowiem autor sam przeżył piekło, gdzie panowała \"piekielna\" moralność. Nawet po takim przeżyciu nie wyzbył się on jednak poczucia istnienia zarówno zła, jak również dobra. Dobro to, dające człowiekowi godność, dostrzegał w niewielkich gestach pośród morza terroru. Smutną prawdą jest jednie to, że człowiek jest tylko człowiekiem. Posiada ograniczone siły, wątłe możliwości intelektualne oraz duchowe. W istocie heroizm świętych to bardzo rzadkie zjawisko. Dlatego postawa człowieka wobec zła musi opierać się na odrobinie dobra, którą może sam z siebie wykrzesać. Wydaje się, że zależnie od okoliczności można zrobić jedynie i aż tyle dla zachowania resztek godności. To niezwykle ważna lekcja pokory dla całego gatunku ludzkiego.     \n\n\n\n\n\n\n\n\n\n"
            }
        ]
    },
    {
        "tytul": "Albert Camus, „Dżuma”",
        "opracowania": [
            {
                "pytanie": "Ludzka solidarność w obliczu zagrożenia. Omów zagadnienie na podstawie „Dżumy” Alberta Camusa. W swojej odpowiedzi uwzględnij również wybrany kontekst.",
                "opracowanie": "\n\n   Tytułowa dżuma to choroba dotykająca miejsce akcji powieści Alberta Camusa - miasto Oran. Ta niepozorna francuska prefektura na wybrzeżu Algierii nie wyróżnia się niczym szczególnym, co autor wyjątkowo mocno podkreśla. Dzięki temu wydarzenia mające miejsce na ulicach miasta możemy rozumieć w odniesieniu do całej ludzkości i wszystkich epok historycznych. Śmiertelna choroba jest więc wcieleniem odwiecznego zagrożenia, być może samego zła, wobec którego musimy stanąć jako społeczność. Mieszkańcy Oranu początkowo zupełnie ignorują zagrożenie, dzięki czemu odpędzają od siebie jego widmo. Kiedy ilość trupów na ulicach zaczyna narastać, wielu popada w rozpacz. Duża grupa orańczyków zaczyna jednak działać na rzecz ograniczenia choroby i wzajemnej pomocy. Rodzi się między nimi solidarność, poczucie odpowiedzialności za siebie nawzajem. Pozwoli ono przetrwać odciętemu miastu, bardziej interesujące są jednak pobudki rodzące ową solidarność. Tych jest zaś mnogo, co dobitnie pokazują kolejni bohaterowie „Dżumy”.Doktor Bernard Rieux, główny bohater i narrator powieści, reprezentuje postawę prometejską. Realizując z poświęceniem swoje lekarskie obowiązki, chce działać dla dobra gatunku ludzkiego. Nie godzi się bowiem ze światem, gdzie powszechne są cierpienie i śmierć. Prometeizm to szczególny rodzaj solidarności, nakazujący jednostce poświęcenie dla dobra szeroko rozumianej ludzkości. Człowiek będący przykładem tej postawy tak jak doktor Rieux, użycza innym swoich talentów w każdy czas. Podczas zagrożenia jet jednak gotowy do poświęceń, nie tylko wspólnej walki o przetrwanie.Podobnie najbliższy współpracownik narratora, Jean Terrou. Człowiek ten owładnięty jest wręcz chęcią zostania świeckim świętym, a więc zmiany świata na lepsze. Zrażony do kary śmierci, walczy z Kostuchą gdzie tylko może. Jego solidarność z ludzkością objawia się więc jako efekt idealizmu, bunt przeciwko tragicznemu losowi naszego rodzaju. Jest to szlachetna postawa, nawet jeżeli od początku skazana na porażkę.   Ojciec Paneloux jest z kolei przykładem solidarności rodzącej się z przymiotów wiary. Początkowo widzący w cierpieniu orańczyków karę za grzechy, zmienił zdanie pod wpływem widoku cierpień dziecka. Do orańczyków zaczął wtedy mówić „my”, co wyrażało jego solidarność z cierpiącymi. W drugim człowieku zobaczył wtedy brata, dzielącego z nim wspólny los i równie mocno podległego nierozwiązywalnej zagadce śmierci.Dziennikarz Rambert, również początkowo niechętny włączeniu się w walkę z dżumą, zrobił to z powodów honorowych. Jak sam przyznał, poczuł się orańczykiem, widząc ogrom nieszczęścia innych. Nie mógł uciec i być szczęśliwy z ukochaną, kiedy inni cierpieli. Wykazał się więc dumą i honorem, które zrodziły w nim solidarność.    Albert Camus w swojej „Dżumie” ukazuje, że solidarność wobec nieszczęścia do dobra i naturalna dla człowieka cecha. Ujawnia się poprzez inne szlachetne elementy naszej natury, takie jak współczucie, idealizm, czy pokora.Paraboliczna powieść jest doskonałym polem do filozoficznych rozważań, nie może się jednak równać z praktyką. Tej niestety nie zabraknie w historii naszego kraju. Najnowsze dzieje Polski pełne są momentów zagrożenia, które wymagały od naszego narodu solidarności. Jednym z nich była II wojna światowa. Podczas tego konfliktu wielu ludzi dało dramatyczne, ale zarazem bohaterskie świadectwo solidarności.     \n\n\n   Jest tak w przypadku Zośki, Alka i Rudego - bohaterów „Kamieni na szaniec”. Wychowani w poczuciu patriotycznego i obywatelskiego obowiązku wobec społeczeństwa, wykazywali wręcz prometejskie aspiracje. Nie mogli być też obojętni wobec okupacji, mimo młodego wieku. Nawet podczas opuszczania zagrożonej Warszawy, włączyli się w pomoc uciekającym cywilom. Potem bardzo szybko przeszli do konspiracji, czując potrzebę działania wobec niedoli wszystkich Polaków. Wynikało to z ich poczucia solidarności, co najbardziej widać po wypowiedziach Rudego odnośnie pracy przy odbudowie kraju. Ten am Rudy stanie się przyczynkiem Akcji pod Arsenałem, która stanowi przykład ogromnej odwagi i przyjacielskiej więzi między młodymi członkami Szarych Szeregów.Niestety, nie wszyscy podzielali ich poglądy. Wielu spośród ludzi wyłamywało się z solidarności wobec okupanta, okazując jawny egoizm. Takich ludzi chłopcy musieli „napominać” dla dobra ogółu. Gazowanie kin czy bicie szyb warszawskich fotografów-kolaborantów brzmi może jak ostracyzm i swoiste zastraszanie, pokazuje jednak, jak ważna jest w sytuacjach skrajnych solidarność grupy. Rozbicie społecznej więzi i podział, a w szczególności kolaboracja, działała na rzecz Niemców. Tym samym zaś dokładała się do próby eksterminacji naszego narodu. Wybicie szyby było w takim ujęciu jedynie „napomnieniem” nieroztropnego obywatela.   Solidarność w obliczu zagrożenia jest niezwykle istotna, dla przetrwania danej grupy. Wspólna praca nad zażegnaniem grożącego nam niebezpieczeństwa pozwala je zażegnać i jest naturalnym mechanizmem obronnym naszego gatunku. Zarazem jednak przekracza czysto biologiczne formy, biorąc swój początek ze szlachetnych cech ducha i charakteru danego człowieka.     \n\n\n\n\n\n\n\n\n\n"
            },
            {
                "pytanie": "Motyw oblężonego miasta. Omów zagadnienie na podstawie „Dżumy” Alberta Camusa. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Adrianna Strużyńska.\n   Tytuł powieści jest wymowny, ale nie można zapominać, że utwór jest parabolą. Oznacza to, że można interpretować go dosłownie, ale też metaforycznie. W sensie dosłownym, powieść jest dziennikiem z miasta opanowanego przez epidemię. Czytelnik ma jednak szerokie możliwości własnej interpretacji utworu. Dżuma to śmiertelna choroba, ale można odbierać ją również jako ogół zła istniejącego na świecie i kryjącego się w człowieku.W akcji powieści można również znaleźć analogię do wydarzeń z czasów Ii wojny światowej. Autor opisuje śmierć tysięcy ludzi, którzy z czasem zostają grzebani w masowych grobach, a nawet paleni w krematoriach. Człowiek traci nie tylko życie, ale też godność, ponieważ w Oranie szybko odchodzi się od ceremonii pogrzebowych. Orańczycy stają się odizolowani od świata i szukają własnych sposobów na poradzenie sobie z sytuacją, w której się znaleźli.   Można więc odnieść wrażenie, jakby miasto zostało otoczone przez wroga. Pojawiają się kolejne podobieństwa między epidemią a wojną. Walkę o życie można porównać do walki z wrogiem, który otoczył miasto i stara się je zdobyć. Nie ma legalnej możliwości opuszczenia Oranu, dlatego szybko zaczynają działać przemytnicy, który nielegalnie transportują nie tylko towary, ale też ludzi. Podobnie, jak w przypadku wojny, niektórzy starają się zarobić na cudzym nieszczęściu i nie obawiają się łamać prawa dla własnych korzyści. Skojarzenia z II wojną światową wywołują również czas akcji i rok wydania powieści. Narrator podaje daty dzienne, ale konkretny rok opisywanych wydarzeń zostaje ukryty. Wiadomo jednak, że są to lata 40. XX wieku (rok 194.). „Dżuma” ukazała się w 1947 roku, kiedy wspomnienia z czasów wojny były jeszcze bardzo żywe, a świat wciąż zmagał się z jej konsekwencjami. Camus starał się jednak zachować obiektywizm, żeby dać czytelnikowi możliwość samodzielnej interpretacji. Dżumę można rozumieć również jako zagrożenie życia i zdrowia, kataklizm czy każdą sytuację, w której człowiek zostaje wystawiony na próbę.Bohaterowie powieści różnie radzili sobie z faktem, że zostali uwięzieni w mieście opanowanym przez dżumę. Każdego dnia mogli zarazić się śmiertelną chorobą, ale często też martwili się o bliskich lub obserwowali ich śmierć. Zdarzało się również, że tęsknili za rodziną, która przebywała poza granicami miasta. Jedną z takich postaci był Rajmond Rambert. Paryski dziennikarz znalazł się w Oranie, żeby zebrać materiał do artykułu na temat warunków życia algierskich Arabów. Nie mógł wiedzieć, że w mieście wybuchnie epidemia, a on zostanie uwięziony z dala od domu i ukochanej, która została w Paryżu.    Rambert początkowo nie mógł pogodzić się z sytuacją. Za wszelką cenę starał się opuścić miasto opanowane przez dżumę. Uważał, że skoro nie jest orańczykiem, powinien mieć prawo do wyjazdu. Odwiedzał prefekturę i starał się o pozwolenie na przekroczenie bram miasta, ale bezskutecznie. Postanowił więc uciec się do bardziej radykalnych kroków i nawiązał kontakty z przemytnikami. Jego planowana ucieczka kilka razy była przekładana. Postanowił więc zająć się pracą w formacjach sanitarnych, ale tylko dopóki nie uda mu się uciec.Gdy jednak w końcu pojawiła się okazja na wyjazd, Rambert podjął zaskakującą decyzję. Stwierdził, że byłoby mu wstyd przed sobą i ukochaną, gdyby opuścił zadżumione miasto. Postanowił więc zostać w Oranie do samego końca. Jego losy potoczyły się szczęśliwie: udało mu się przetrwać, a po zakończeniu epidemii jego ukochana przyjechała do Oranu. Rambert to przykład człowieka, który pod wpływem zagrożenia życia przeszedł przemianę. Początkowo liczyło się dla niego tylko osobiste szczęście, ale z czasem zaczął kierować się honorem i chęcią pomocy innym.    Dla niektórych bohaterów epidemia była jednak szczęśliwym zbiegiem wydarzeń. Przykładem takiej postaci jest rentier Cottard. Mężczyzna był przestępcą poszukiwanym przez policję. Tak bardzo bał się aresztowania i utraty wolności, że podjął nawet próbę samobójczą. Gdyby nie interwencja jego sąsiada Josepha Granda, prawdopodobnie odebrałby sobie życie.Gdy jednak wybuchła epidemia, policja nie miała czasu na ściganie przestępców, ponieważ musiała zapanować nad panującymi w Oranie zamieszkami. Cottard zaczął żyć pełnią życia, chętnie przebywał wśród ludzi, chociaż wcześniej unikał towarzystwa. Obawiał się tylko końca epidemii, ponieważ dla niego wiązał się z aresztowaniem. Gdy mieszkańcy świętowali odejście dżumy z miasta, Cottard popadł w obłęd i zaczął strzelać do przechodniów.     \n\nAutorką opracowania jest: Adrianna Strużyńska.\n   W końcu sprawiedliwości stało się zadość i Cottard został aresztowany. Często mówi się, że na wojnach i kataklizmach większość ludzi ubożeje, a część - zbija fortuny. Cottard to przykład człowieka, który korzystał na cudzym nieszczęściu. Okazało się jednak, że nie da się w nieskończoność unikać konsekwencji swoich czynów.Topos oblężonego miasta pojawia się również w wierszu Zbigniewa Herberta „Raport z oblężonego Miasta”. Miasto pojawia się tam jednak w sensie metaforycznym. Wiersz jest zapisem przemyśleń Polaka-patrioty. Podmiot liryczny przeżywa każdą klęskę ojczyzny, ale też czuje się bezradny wobec potęgi przeciwników i słabości swoich rodaków. Doskonale wie, że nie jest w stanie wygrać z realiami, w których przyszło mu żyć, podobnie jak mieszkańcy Oranu zmagający się z dżumą.   Wiersz, podobnie jak powieść Alberta Camus, nie musi być interpretowany dosłownie. Miasto zostało zapisane wielką literą, ponieważ w rzeczywistości oznacza całą ojczyznę. Podmiot liryczny jest patriotą, ale dostrzega też cierpienie mieszkańców innych stron świata. Zamierza do końca walczyć z wrogiem, chociaż zdaje sobie sprawę, że ojczyzna ponownie może upaść. Nie kieruje się zawziętością i nienawiścią, ale przekonaniem, że walczy w dobrej sprawie. Przypomina doktora Bernarda Rieux lub Jeana Tarrou, którzy do samego końca starali się pomagać mieszkańcom Oranu. Nie oczekiwali za to nagrody, ale po prostu chcieli być wierni wyznawanym przez siebie wartościom.Trudno stwierdzić, jak zachowalibyśmy się w sytuacji zagrożenia życia, dopóki się w niej nie znajdziemy. W obliczu śmierci ludzie często ukazują swoje prawdziwe oblicze, z którego istnienia wcześniej mogli nie zdawać sobie sprawy. Inni z kolei wciąż pozostają tacy sami, niezależnie od okoliczności. Utwory literackie są więc doskonałym źródłem wiedzy na temat ludzkich postaw wobec niebezpieczeństwa.     \n\n\n\n\n\n\n\n\n\n"
            }
        ]
    },
    {
        "tytul": "George Orwell, „Rok 1984”",
        "opracowania": [
            {
                "pytanie": "Wizja społeczeństwa przyszłości. Omów zagadnienie na podstawie powieści „Rok 1984” George’a Orwella. W swojej odpowiedzi uwzględnij również wybrany kontekst.",
                "opracowanie": "\n\nRok 1984Pozytonowy detektyw   Wizja snuta przez Orwella to zdecydowanie dystopia o charakterze przestrogi. Świat przedstawiony podzielony został między trzy totalitarne supermocarstwa, które toczą ze sobą nieustanną wojnę. Główny bohater utworu, Winston Smith, zamieszkuje państwo zwane Oceanią, którego oficjalną doktrynę określa się mianem angsocu. Rządzone przez wszechwładną Partię wciela w życie brutalny reżim, którego celem jest nie tylko podporządkowanie sobie obywateli, ale zmiana ich sposobu postrzegania rzeczywistości na prawowierny. Orwellowska wizja stanowi więc hiperbolizację znanego mu od czasów hiszpańskiej wojny domowej stalinizmu. Autor dostrzegał tendencje, zarówno komunistyczne, jak i faszystowskie, w dziedzinie niszczenia samego pojęcia prawdy na rzecz ideologicznego filtra myślenia. Chociaż nie był mieszkańcem bloku wschodniego, przejmował się problemem wyrosłych w XX wieku skrajnie totalitarnych doktryn i zapewne nurtowało go pytanie o ich przyszłość. Całkowicie wpisuje się to w charakter nurtu dystopii, który przyjmuje formę najgorszego możliwego scenariusza rozwoju obecnych problemów społeczeństwa. Nawet to, że Orwell umieszcza akcję w Londynie, jest znamienne. Społeczeństwo Oceanii jest więc społeczeństwem angielskim czasów pisarza, gdzie najkrytyczniej jak to możliwe oceniono dostrzeżone tendencje światowe. Autor zwyczajnie dał czas złu na rozplenienie, a potwornej pomysłowości na stworzenie nowych rodzajów niewoli.     \n\n\n   Isaac Asimov zasłynął w kręgach fanów science fiction nie tylko jako twórca praw robotyki i serii Fundacja. Był również niezrównanym prognostykiem, który wręcz oszałamiał trafnością snutych na podstawie obserwacji wizji przyszłości. Właśnie to powoływanie się na współczesne autorowi tendencje i rozwój naukowy czyni literaturę Asimova doskonałym argumentem za tezą tej pracy. Jedna z licznych książek autora. Pozytonowy detektyw może zainteresować szczególnie pod względem rozwoju społeczeństwa przyszłości. Ludzkość przedstawiona w tym wyimaginowanym okresie posiada już wysoce zaawansowane technologie, szczególnie widoczny jest postęp robotyki. Populacja planety zaczęła grupować się, tworząc ogromne megamiasta - zamknięte kopułami sztuczne góry z metalu i betonu. Świat poza nimi zdominowały maszyny, pracujące na rzecz utrzymania dostaw żywności oraz surowców dla metropolii. Dalszy rozwój maszyn tego typu jest jednak powolny, a to z powodu pewnego strachu przed AI. Ludzkość wysłała też w kosmos kolonistów, zasiedlając kilka planet poza Układem Słonecznym. Potomkowie Ziemian bez ograniczeń rozwijają robotykę, a pozbawieni chorób z rodzimej planety żyją znacznie dłużej. Świat ten boryka się również z licznymi problemami. Wielkie miasta-kopce są przeludnione, nie istnieje więc koncepcja szerszej prywatności. Dzielone są łazienki i stołówki, a mieszkania mają niewielki areał. Jedzenie stanowi modyfikowana pleśń, zawierająca wszelkie potrzebne składniki odżywcze. Sami mieszkańcy miast, od urodzenia przyzwyczajeni do tłoku oraz zamkniętych przestrzeni, chorują na agorafobię. Z kolei ich kuzyni z gwiazd nie czują potrzeby dalszej kolonizacji, wytworzywszy technologiczny dobrobyt na swoich planetach. Ich populacje są unormowane bądź spadają, co stwarza dla gatunku ludzkiego zagrożenie wyginięciem. Jak widać, nawet raj ma swoje minusy. Asimov swoją wizję budował jednak nie na mrzonkach, a analizie współczesności. Dostrzegał tendencje do \"rozleniwiania\" poprzez dobrobyt, coraz większe znaczenie technologii dla człowieka. Najbardziej martwił go problem przeludnienia, który uważał za krytyczny zarówno dla przetrwania, jak i ekspansji ludzkości. Tak więc jego społeczeństwo przyszłości to kalka z czasów współczesnych, okraszona spotęgowaniem problemów i próbą nakreślenia ich rozwiązań.Pisarze zawsze na czymś się wzorują. Brzmi to dość oskarżycielsko, chodzi jednak o brak możliwości tworzenia z niczego. Człowiek bowiem zawsze reaguje twórczo na bodźce i doświadczenia. Tak więc nieistniejące społeczeństwa przyszłości muszą z założenia być teraźniejszymi, ubranymi jedynie w istotne dla pisarza detale. Czy będą to nowatorskie technologie, w których dopatruje się rewolucyjnych zmian, czy też zwielokrotnione do granic absurdu problemy, zależy tylko od niego. Nam zaś pozostaje czytać i zastanawiać się nad losem bohaterów w społeczeństwach przyszłości. Są bowiem w pewnym sensie nami.     \n\n\n\n\n\n\n\n\n"
            }
        ]
    },
    {
        "tytul": "Sławomir Mrożek, „Tango”",
        "opracowania": [
            {
                "pytanie": "Konserwatyzm i postępowość jako sprzeczne idee społeczne. Omów zagadnienie na podstawie „Tanga” Sławomira Mrożka. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   „Tango” to dramat, w którym autor opisuje konflikt między dwoma pokoleniami, rodziców oraz syna. Jednak nic w tym dziele nie jest takie, jakim mogłoby się wydawać. Naturalnym dla społeczeństwa jest to, że to młodzi domagają się więcej swobody, zniesienia ograniczeń, a ich światopogląd jest bardziej postępowy. Z kolei rodzice bywają utożsamiani z konserwatyzmem, z tradycją i surowymi zasadami moralnymi, których przestrzegania wymagają od swoich dzieci.Mrożek w „Tangu” odwraca ten porządek. To Eleonora i Stomil są tutaj uosobieniem postępowości, swobody, awangardy oraz wiążącego się z tym - według autora - chaosu. Ich syn, Artur, buntuje się przeciwko takiej nieuporządkowanej rzeczywistości i zwraca się w stronę konserwatyzmu. Pragnie on bowiem świata, w którym rządzą jasne zasady, każdy zachowuje się tak, jak powinien, nie zaś tak jak chce.   Artur bierze sobie za cel przywrócenie rodzinnej rzeczywistości porządku, czemu opierają się jego rodzice, zadowoleni z dekonstrukcji świata, jakiej dokonali w czasach swojej młodości. Ich konflikt międzypokoleniowy to w większości starcie właśnie postępowego światopoglądu z konserwatyzmem. Zdaje się ono być jednak absurdalne ze względu na to, że Mrożek odwrócił tutaj założenia znane czytelnikowi z rzeczywistego świata.Konflikt nie zdaje się więc być tak poważny, jak naprawdę jest i nawet śmierć głównego bohatera zdaje się być bardziej absurdalna niż straszna. Ostatecznie w „Tangu” zwycięża postępowość, jednak w ujęciu Mrożka jest ona tak naprawdę upadkiem obyczajów i właściwych wartości moralnych i niesie ze sobą zagładę starego, dobrego świata. Nie oznacza ona według niego rozwoju, tylko zacofanie i zdobycie władzy przez tak prymitywnych ludzi jak lokaj Edek.    Innym przykładem konfliktu postępowego światopoglądu z konserwatyzmem, jest obraz rewolucji w dramacie „Nie-boska komedia” Zygmunta Krasińskiego. W dziele tym światopogląd przypisany jest nie do pokoleń, ale do klas społecznych, które różnią się od siebie swoimi interesami. Konserwatyzm oraz stary, dobry świat i wartości moralne są w dziele uosabiane przez arystokrację oraz hrabiego Henryka. Za postępowością stoją za to przedstawiciele niższych warstw społecznych, a przewodzi nimi Pankracy. To właśnie oni wzniecają rewolucję, której celem jest zdobycie sprawiedliwości społecznej i przywilejów dla wszystkich, nie tylko dla szlachty. Krasiński przedstawia ich w wyjątkowo klasistowski sposób, jako wściekły, prymitywny tłum, który potrafi tylko niszczyć i mordować, zamiast tworzyć.Uwielbiana przez Krasińskiego szlachta z kolei to strażnicy wszelkich cnót, którym przywileje się po prostu należą, dbają bowiem oni o ład i porządek w kraju. Reprezentują sobą ojczyznę, a ich konserwatywne wartości i obyczaje to jedyny sposób na zachowanie ładu rzeczywistości. Arystokracja ma także za sobą Boga, którego rewolucjoniści chcą wymazać z historii ludzkości. Krasiński przedstawia więc ludzi walczących o swoją wolność i godność (która w tamtych czasach należała się praktycznie tylko ludziom pochodzącym z arystokracji) praktycznie jako dzikie zwierzęta, którym zależy tylko na zaspokojeniu najbardziej podstawowych instynktów i potrzeb.     \n\nAutorką opracowania jest: Marta Grandke.\n   Przejście przez obóz rewolucjonistów jest dla hrabiego Henryka niczym wizyta w piekle Dantego. Ostatecznie w „Nie-boskiej komedii” rewolucja zostaje pokonana przez Chrystusa, a jej przywódca, Pankracy, zostaje przez niego rażony piorunem. Oznacza to zwycięstwo konserwatystów i upadek postępowej rewolucji, która według Krasińskiego miała doprowadzić do zagłady znanego mu świata. Postępowość w „Nie-boskiej komedii” jest więc piętnowana i uznawana za zjawisko groźne, któremu nie można pozwolić się rozwinąć, inaczej zniszczy ono na swojej drodze wszystko to, co dobre i piękne.Konserwatyzm i postępowość są więc przedstawiane w literaturze jako dwie sprzeczne, skonfliktowane ze sobą idee. W takim ujęciu nie mają one szans, by w danym świecie przedstawionym występować równolegle, jedna z nich musi upaść. Autorzy często przedstawiają osoby postępowe jako zagrożenie, które trzeba usunąć, inaczej doprowadzi ono do całkowitego upadku i zagłady świata. Zakładają oni bowiem, że postęp niszczy na swojej drodze wszystkie znane im i cenione wartości.     \n\n\n\n\n\n\n\n\n\n"
            }
        ]
    },
    {
        "tytul": "Marek Nowakowski, wybrane opowiadanie z tomu „Raport o stanie wojennym”",
        "opracowania": [
            {
                "pytanie": "Dystans między władzą a obywatelem. Omów zagadnienie na podstawie wybranego opowiadania z tomu „Raport o stanie wojennym” Marka Nowakowskiego. W swojej odpowiedzi uwzględnij również wybrany kontekst.",
                "opracowanie": "\n\n SłoneczkoRaport o stanie wojennymRoku 1984   Słoneczko to opowieść urzędnika, który w imieniu rządu kontroluje kioski Ruchu. Mianowicie sprawdza on korzystanie z nielegalnego dogrzewania przez sprzedawczynie, które jest niezgodne z wytycznymi rządu, dotyczącymi oszczędności energii. Najczęściej przekraczanie normy dotyczy starszych kobiet, którym bardziej przeszkadza zimno. Mężczyzna nakłada na nie dotkliwe kary finansowe, dlatego sprzedawczynie często wręczają mu łapówki z rzadkich towarów. Dochodzi nawet to sceny stręczycielstwa młodszej sprzedawczyni. Urzędnik taki układ traktuje jednak całkowicie normalnie, jest zadowolony ze swojej pracy i władzy, którą ona mu daje.Opowiadanie Marka Nowakowskiego doskonale obrazuje patologię rodzącą się z sytuacji narastającego dystansu między władzą a obywatelem. Czytelnik może ją tu obserwować z perspektywy wykonawcy poleceń enigmatycznego rządu - urzędnika niższego szczebla, swoistego narzędzia systemu. Ten traktuje zaś obywatela jak zasób, numerek w zestawieniu. Odbiera obywatelowi człowieczeństwo, przez co nie widzi jego potrzeb i aspiracji, a jedynie potrzebę wpisania go w odpowiednie normy. Władza nie stanowi w takim układzie przedstawiciela ludu, stojącego na straży życia społecznego. To swoisty nadzorca więzienia, zarządca kompletnie obojętnych mu jednostek.   Widzimy również, jak na takie oddalenie od obywatela reagują przedstawiciele władzy. Mianowicie wyradzają się w typowe pasożyty, wykorzystujące swoją pozycję. Tutaj jest to branie łapówek i stręczycielstwo. Innym razem czysta przemoc i radość z bezkarności. Urzędnik nie widzi już wtedy ludzi, a tym bardziej współobywateli. Dochodzi do odczłowieczenia, a przynajmniej wyodrębnienia różnych \"rodzajów\" ludzi.     \n\n\n   George Orwell doskonale rozumiał, jak rządzący mogą oderwać się od rządzonych. W Roku 1984 ukazuje świat totalnie domkniętego systemu totalitarnego. Oceania to miejsce bez wolności słowa, a nawet myśli. Wszechobecny niedostatek potęguje uczucie beznadziei, a rzeczywistość nie dorasta do treści propagandy. Rządzona przez wszechwładną Partię, dzieli ludzi na jej członków i proli. Ci drudzy nie obchodzą nikogo, \"są wolni\". Z kolei Partia dzieli się na zewnętrzną i wewnętrzną - prawdziwą kastę rządzącą reżimem. Dystans między tymi dwoma grupami jest tak wielki, że nawet nie widzą oni aspiracji większości społeczeństwa. Doszło do podziału kastowego, któremu towarzyszyło odczłowieczenie grup niżej położonych. Pojedynczy obywatel (o ile można go tak nadal nazywać) stał się zasobem i to zasobem, który można marnować. To własność systemu, nie ma kompletnie nic do powiedzenia. Główna funkcja władzy - sprawowanie rządów dla dobra rządzących, zostaje tu więc wypaczona. Skoro suweren nie ma znaczenia, a wręcz przestaje istnieć, liczy się jedynie wola Partii wewnętrznej. Ta zaś realizuje dopięcie systemu.Oddalenie władzy od obywateli skutkuje więc ograniczeniem wolności i patologicznym wyzyskiem. Człowiek rządzony zatraca bowiem w oczach władzy cechy ludzkie, a zaczyna przypominać zasób lub własność. Taki element wpisuje się zaś w system, zarządza nim. Rządzący muszą być blisko swoich obywateli, ze względu na zachowanie podstawowej funkcji władzy. Jest nią porządkowanie życia społecznego dla dobra obywateli. Jeżeli rządzący odseparują się od nich, nie będą wiedzieli, czym jest to dobro. Ponadto stracą poczucie braterstwa z ogółem, co będzie wiązało się ze zmianą postrzegania społeczeństwa. Stanie się ono jedynie zasobem, a w najgorszym wypadku straci \"twarz\" i będzie mogło być bezwzględnie traktowane. Odczłowieczenie związane jest też z wyzyskiem, czego przykładem są wyśrubowane normy, zagarnianie zasobów i łapówkarstwo. Dystans między rządzącymi i rządzonymi jest więc miarą tyranii - im większy, tym bardziej zniewolone jest dane społeczeństwo. Taka nauka jest ważną lekcją do odrobienia dla narodów. Polacy niestety mogą być dla świata przykładem, w jakim kierunku nie powinna podążać władza.     \n\n\n\n\n\n\n\n\n\n"
            },
            {
                "pytanie": "Stan wojenny z perspektywy zwykłego człowieka. Omów zagadnienie na podstawie wybranego opowiadania z tomu „Raport o stanie wojennym” Marka Nowakowskiego. W swojej odpowiedzi uwzględnij również wybrany kontekst",
                "opracowanie": "\n\n Marka NowakowskiegoProfesora Andrewsa w Warszawie   Marek Nowakowski ujął w swojej pracy perspektywę społeczeństwa, poprzez ukazanie życia pojedynczych ludzi na tle stanu wojennego. Każda z napisanych przez niego historii obrazuje konkretnego człowieka, problemy jego osoby, a niekiedy też grupy społecznej. Nowakowski nie poprzestaje przy tym na prostym przedstawieniu \"my kontra oni\". Dostrzega ludzi w funkcjonariuszach władzy, a pośród ciemiężonego narodu również zwolenników ludowej władzy. Większość jego bohaterów stanowią jednak zwyczajni, szarzy Polacy - podatnicy, chcący jedynie przeżyć kolejny dzień. Właśnie taki dobór postaci i tematyki stanowi o niezwykle przejmującym charakterze obrazu Nowakowskiego.Kwestią nadrzędną, którą możemy wyłowić spośród kolejnych opowieści, jest wpływ stanu wojennego na społeczeństwo. Nie ulega wątpliwości, że jest to akt przemocy wymierzony prosto w jej żywą tkankę. Ma się wrażenie, że zwija się wręcz ono pod kolejnymi ciosami oprawcy. Jak inaczej można bowiem nazwać aurę paranoi pomieszanej z wrogością? To typowe zachowanie kogoś, kto doświadcza długotrwałego gnębienia przy pomocy brutalnej siły. Dobrze widać to na przykładzie taksówkarza, który opowiada o rozpoznawaniu pośród własnych klientów donosicieli i szpiclów. Zarazem ten sam człowiek, ewidentnie ofiara systemu, wykorzystuje nawet najmniejszy możliwy gest do odgryzienia się przedstawicielom aparatu państwa. Docinki, pomstowanie na mundurowych i ukradkowe spojrzenia to wręcz typowe symptomy ofiary wyładowującej frustrację. Tym bardziej że w wielu momentach Raportu o stanie wojennym towarzyszy nam milczenie - przeciągły, niezwykle donośny dźwięk unikania problemów.   Co wynika z wyżej opisanego zachowania? Są to objawy zrobienia z całego kraju zaszczutej ofiary przemocy. Fizycznie wszelki opór dławią pałki ZOMO, patrole milicji i transportery opancerzone na ulicach. Psychicznie w ludziach narasta frustracja oraz bezsilność. Społecznie zaś zaburzona zostaje jedność narodu, nagle podzielonego, zatomizowanego. Co ciekawe, opowiadania Nowakowskiego sugerują, że przemoc rodzi istotnie zawsze dwie ofiary - w tym wypadku funkcjonariuszy państwa i społeczeństwo. Nie możemy bowiem zapominać, że z pałkami na rogatkach również stali Polacy. Rola oprawcy na zawsze jednak zdystansowała ich od narodu, który mieli bronić.     \n\n\n   Profesor Andrews w Warszawie pozwala nam spojrzeć na wydarzenia z 13 grudnia 1981roku pod zupełnie nowatorskim kątem. To opowieść o cudzoziemcu, który trafi do Polski w przeddzień sławetnego braku Teleranka. Jest kompletnie zagubiony, nie zna dokładnie realiów tego dziwnego socjalistycznego państwa. Jego alienację potęguje również brak znajomości języka. Wszystkie te zabiegi fabularne Olga Tokarczuk wykorzystuje w celu uświadomienia czytelnikowi, jakim zaskoczeniem był stan wojenny oraz jak bardzo surrealistyczne wydarzenie stanowił. Państwo zaatakowało własny naród - nawet dzisiaj brzmi to koszmarnie. Dzięki obcości głównego bohatera obserwujemy również Polków niejako z perspektywy niezaangażowanej. Dla Andrewsa to społeczeństwo dziwnie wrogie, ciche, jakby szare. Wszystko, łącznie ze śniegiem, wydaje mu się pokryte osadem. Ukazuje to, że szaleństwo stanu wojennego zniszczyło Polaków, w jakiś sposób zerwało niezwykle istotne połączenia społeczne między konkretnymi składowymi zbiorowości. Pozostała szara, wroga do siebie i innych masa, która pragnęła jedynie przeżyć. Życzliwość okazana profesorowi przez rodzinę dozorcy daje jednak pewną nadzieję. Pokazuje, że przemoc nie zwycięży dobra, a sam stan wojenny jest jedynie przejściową trudnością.Potworny atak rządu pod przewodnictwem generała Jaruzelskiego na społeczeństwo, którego przysięgali bronić, to rzecz bezprecedensowa. Traumatyczny charakter tych wydarzeń pokazuje między innymi ciągle toczona przez niektórych dyskusja na temat ich przyczyn. Nie ulega jednak wątpliwości, że był to akt najohydniejszej przemocy, który zniszczył na wiele lat coś niezwykle cennego. Załamał bowiem więzi międzyludzkie, spowodował zanik zaufania społecznego. Niczym ofiara przemocy domowej, Polska długo jeszcze podnosiła się z traumy po stanie wojennym.     \n\n\n\n\n\n\n\n\n\n"
            }
        ]
    },
    {
        "tytul": "Marek Nowakowski, „Górą Edek”",
        "opracowania": [
            {
                "pytanie": "Jakie znaczenie ma tytuł dla odczytania sensu utworu? Omów zagadnienie na podstawie opowiadania „Górą Edek” Marka Nowakowskiego. W swojej odpowiedzi uwzględnij również wybrany kontekst.",
                "opracowanie": "\n\nGórą \"EdekBoska komediaJądro ciemnośc   Górą \"Edek\" to przykład tytułu, który dosłownie oddaje tematykę swojego utworu. Opowiadanie Marka Nowakowskiego opowiada o niezwykle pospolitej sytuacji, której świadkiem był narrator. Otóż na zatłoczonej ulicy kierowca Fiata 126p szykował się do parkowania, niestety przejechał nieco za daleko. Nie dane mu jednak było wykonać manewr cofania, ponieważ niefrasobliwość ordynarnie wykorzystał kierowca pewnego luksusowego Forda. Zajechał on drogę kierowcy mniejszego auta, z wyglądu studentowi, wymuszając odpuszczenie na swoją rzecz miejsca parkingowego. Kiedy ten wysoki, barczysty mężczyzna w skórzanej kurtce wysiadł ze swojego forda, zupełnie zignorował protestującego oponenta. Dla autora sytuacja ta była analogiczna do finałowej sceny Tanga Sławomira Mrożka. Kierowca Forda wykazał się prostactwem i przemawiającą przez nie chamską siłą. Tym samym udowodnił, że należy do \"Edków\" tego świata - ludzi, którzy kierują się w życiu tępą siłą. Po raz kolejny też zasady, kultura a może nawet cywilizacja musiały przed takim barbarzyństwem ustąpić.Tytuł opowiadania oddaje więc dosłownie jego treść. Edek rzeczywiście jest górą. Kondensuje więc w jedno zdanie sens całego utworu. Przedstawia go również czytelnikowi w sposób chwytliwy i łatwy do przyswojenia.   Niekiedy tytuł może realizować swoją rolę dzięki ironii. Boska komedia Dantego Alighieri nie jest wszak nawet dramatem scenicznym ani tym bardziej czymś śmiesznym. To niezwykle sugestywny opis wędrówki Dantego po krainach zaświatów, do których udaje się każda ludzka dusza. Autor pragnął opisami straszliwych katuszy piekielnych przestrzec ewentualnych czytelników przed grzesznym życiem, zarazem też ukazać wspaniałość przebywania z Bogiem w Niebie. Mamy tu wiec do czynienia z treścią moralizatorską, nie zaś komediową. Pod tym względem więc mamy do czynienia z ironią. Niemniej Dante mógł mieć również na myśli śmieszność i małość losu ludzkiego, który jest niczym wykreowane przez Stwórcę zabawne przedstawienie. Pod takim względem tytuł utworu rzecz jasna zupełnie nie pasuje do jego treści, całkowicie jednak oddaje przesłanie dzieła. Podkreśla bowiem miejsce człowieka w hierarchii bytu, małość jego egzystencji jako czegoś samego w sobie. Tak więc Dante ironicznie nawiązuje do strasznej treści utworu, a zarazem metaforycznie oddaje treść dzieła.Joseph Conrad tytuł swojego opowiadania zaczerpnął ze słów pojawiających się w samym tekście. To częsty zabieg, mający na celu przedłożenie czytelnikowi ważnej dla sensu utworu frazy. Tytuł oddaje też mroczny klimat opowiadania. Spełnia więc funkcję chwytliwej frazy, mającej zainteresować czytelnika, zarazem kondensując jego głębszy przekaz. Stanowi go tutaj ostrzeżenie przed porzuceniem zbawiennej dla człowieka ochrony cywilizacji. Bez ustalonych tradycją, rozumem i pojęciem godności praw pozostaje w nas jedynie coś niezwykle pierwotnego. To właśnie ten prymitywny, brutalny modus zachowań nazywa Conrad jądrem ciemności - samym sednem mroku na dnie ludzkiej duszy.    Bez zapoznania się z treścią utworu czytelnik teoretycznie nie zrozumie, co oznacza tytuł. Jednak sam wydźwięk tego sformułowania, szczególnie w kontekście symboliki cywilizacji europejskiej, będzie naprowadzał na tematykę dzieła. Jądro kojarzy się z sednem, centrum, miejscem u początku. Ciemność to zaś atawistyczny lęk, miejsce, gdzie czai się zło. Tytuł kondensuje więc tematykę, nie mówiąc o niej nic bezpośrednio. Budzi to ciekawość czytelnika, który tym chętniej sięgnie po opowiadanie.     \n\n\n   Literatura stanowi dziedzinę sztuki równie trudną, co każda inna. Próbuje oddawać rzeczywistość, zarazem chwytać jej nieopisywalny akcent. Jest to tym bardziej problematyczne, że słowa stanowią narzędzie komunikacji - są więc literalnie stworzone do wyrażania tego, co da się wyrazić. Pod tym względem tytuł stara się wyjść naprzeciw tym ograniczeniu. Musi bowiem wyrazić sens dzieła bez powielenia jego treści. Co grosza, często decyduje o sukcesie utworu - źle dobrany tytuł nie zainteresuje nikogo i zostanie szybko zapomniany. Dlatego autorzy przypisują do tego elementu swoich dzieł duże znaczenie, często zmieniając go po kilka razy. Nie ma im się co dziwić. Stanowi on przecież część utworu nie mniej ważną od każdej innej. Musi być więc dopracowany, aby spełniać idealnie swoją doniosłą rolę.     \n\n\n\n\n\n\n\n\n\n"
            }
        ]
    },
    {
        "tytul": "Jacek Dukaj, „Katedra”",
        "opracowania": [
            {
                "pytanie": "Symboliczny sens odradzającej się wiecznie budowli. Omów zagadnienie na podstawie „Katedry” Jacka Dukaja. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Izmir stał się bohaterem, a jego grób obiektem ciągłych pielgrzymek ze względu na dwie kwestie. Po pierwsze Izmir został bohaterem, ponieważ popełnił samobójstwo, ratując tym samym swoich towarzyszy. Utknął razem z nimi na bezludnej asteroidzie na holowniki „Sagittarius”, a zapas tlenu nie wystarczyłby dla całej załogi. Izmir popełnił więc samobójstwo, by inni mogli doczekać bezpiecznie nadejścia pomocy. Pochowano go właśnie na tej asteroidzie, a jakiś czas później zaczęły pojawiać się świadectwa, że wizyta przy jego grobie uzdrawia ludzi. Z tej okazji wybudowano tam również tytułową katedrę.Do zbadania cudów, jakie mają mieć miejsce przy grobie Izmira, zostaje skierowany właśnie ksiądz Lavone. Po jakimś czasie okazuje się, że jego misja staje się równocześnie celem jego życia i pochłania mężczyznę całkowicie. Z czasem zostaje on również zainfekowany substancją, z której zbudowana jest katedra, czyli żywokrystem. Sprawia to, że ksiądz Lavone poznaje coraz więcej jej sekretów, ale powoli przestaje być także żywym człowiekiem. Zdaje on sobie sprawię, że ostatecznie zmieni się w kamień i zostanie częścią katedry.   Nie jest to jednak pierwszy taki przypadek. Jako pierwszy częścią katedry stał się pochowany w niej Izmir, czyli powód, dla którego ona w ogóle powstała. Budynek wchłonął także Gazmę, człowieka chorującego na schizofrenię. Utrzymywał on, że w został on w nim uzdrowiony, ale gdy tylko się od niego oddali, objawy wracają. Gazma pewnego dnia znika, a ksiądz Lavone podejrzewa, że stał się on częścią katedry.Budynek przyciąga więc do siebie i pochłania kolejne osoby, co odczytywać można jako jego wieczne odradzanie się. Co rusz wzbudza on silne emocje w kolejnych ludziach, zdobywa ich uwagę i miłość, zajmuje myśli, czas i energię. Znaczenie oraz wartość budynku nie znikają wraz z jego twórcą oraz z założeniami, jakie mu przyświecały w trakcie jego tworzenia. Wciąż od nowa bowiem porusza on nowych ludzi, którzy ulegają jego czarowi oraz poddają się temu, co reprezentuje on sobą.    W znaczeniu symbolicznym może to odzwierciedlać wieczne życie sztuki, która potrafi przetrwać przez wiele pokoleń i wciąż zachwycać swoim pięknem przy przesłaniem. Uzmysławia to także jej odbiorcom jak mali są w porównaniu do niej, do jej monumentalnego piękna i znaczeń, jakie niesie ona ze sobą. Wiecznie odradzająca się budowla to także wiecznie odradzający się jej autor oraz wartości, jakie przyświecały mu w trakcie tworzenia jej.Katedra w opowiadaniu Dukaja staje się symbolem cudu i cud ten odkrywają w niej kolejni odwiedzający, każdy na swój sposób. Cudem dla Gazmy jest wyleczenie schizofrenii, dla księdza Lavone z kolei są nim tajemnice budynku, które ten stopniowo przed nim odsłania. Miłość, czy nawet obsesja kolejnych osób powiązanych z katedrą, jest symbolicznym odzwierciedleniem jej wiecznego życia i odradzania się we wciąż nowych duszach i umysłach.     \n\nAutorką opracowania jest: Marta Grandke.\n   Prawdziwe piękno i sztuka nigdy bowiem nie umierają, są wieczne i uniwersalne. Nawet jeżeli na jakiś czas społeczeństwo o nich zapomina, to ostatecznie odradzają się i wciąż trwają. Budynkiem takim jest właśnie kościół Sagrada Familia, który najpierw był obiektem pochłaniającym w pełni jego twórcę, do tego stopnia, że ten został tam pochowany i na zawsze złączył się z nim, a później porywał - i wciąż to robi - serca kolejnych odwiedzających, którzy przyjeżdżają z całego świata, by ją zobaczyć.Katedra odradza się więc wciąż od nowa w umysłach nowych osób, stają się one jej częścią, podobnie jak twórca, jeśli angażują się w nią. Odzwierciedleniem tego jest relacja księdza Pierre’a Lavone z budynkiem, który jest kolejną już osobą pochłoniętą w przenośni i dosłownie przez katedrę. W warstwie symbolicznej oznaczać to może wieczne życie sztuki i jej nieustanne odradzanie się w ludzkich umysłach, w każdym następnym pokoleniu. Prawdziwe piękno bowiem potrafi przyciągnąć do siebie odbiorców, nawet jeśli od powstania danego dzieła upłynęły już setki lat. Ono wciąż pociąga i zachwyca, a ludzie wciąż od nowa przeżywają to, co niesie ono ze sobą i pozwalają się pochłonąć budynkom, obrazom, powieściom czy utworom muzycznym.     \n\n\n\n\n\n\n\n\n\n"
            },
            {
                "pytanie": "Symbolika światła i mroku. Omów zagadnienie na podstawie „Katedry” Jacka Dukaja. W swojej odpowiedzi uwzględnij również wybrany kontekst.",
                "opracowanie": "\nAutorką opracowania jest: Marta Grandke.\n   Ksiądz Lavone ma dowiedzieć się, czy cuda dziejące się w pewnej katedrze faktycznie mają miejsce. Budynek jest miejscem pochówku Izmira Predú - człowieka, który popełnił samobójstwo, by inni mogli żyć. Był on bowiem członkiem załogi holownika „Sagittarius”, który uległ awarii i musiał oczekiwać na wspomnianej planetoidzie na pomoc. Jednak zaopatrzony był w zbyt mały zapas tlenu, by załoga mogła przeżyć do czasu nadejścia wsparcia. Izmir popełnił więc samobójstwo, by uratować swoich towarzyszy. Pochowano go w miejscu jego poświęcenia, a wkrótce potem zaczęły się pojawiać świadectwa o cudownych uzdrowieniach i postawiono tam katedrę.Ksiądz Lavone tak bardzo angażuje się w badania katedry i dziejących się w niej rzeczy, że ostatecznie poświęca temu swoje życie. Zaraża się także żywokrystem, czyli substancją występującą w katedrze i początkowo zwaną przez badaczy Czarną Watą. Zdaje sobie również sprawę z tego, że katedra odbiera mu powoli człowieczeństwo w zamian za swoje sekrety i ostatecznie pochłonie go całego. Jest jednak tak owładnięty swoją obsesją, że nie jest w stanie zejść z raz obranej drogi.   Tworząc świat przedstawiony w swoim opowiadaniu, Dukaj posłużył się symboliką światła oraz mroku, rozdzielając go tym samym na dwie płaszczyzny. Zazwyczaj światło oraz mrok wprowadzają do dzieła prostą, czytelną symbolikę, znaną w literaturze od początku jej istnienia. Światło w powszechnej świadomości jest symbolem dobra, tego co właściwe i szlachetne, jest tym co znane człowiekowi, a co za tym idzie także bezpieczne.W świetle nie kryją się żadne zagrożenia i nie czyha na ludzi niebezpieczeństwo. Bardzo często utożsamiane jest ono również z Bogiem. Z kolei mrok oznacza niebezpieczeństwo, tajemnicę i zagadkę, to co jest człowiekowi jeszcze nieznane. W mroku kryć się może zło oraz nieodkryte jeszcze, przerażające elementy świata przedstawionego. Jednak w mroku można się także ukryć. Mrok jest przeciwieństwem światła, dlatego bywa utożsamiany raczej ze złem. Bóg rozproszył mrok, dając człowiekowi światło, a tym samym przekazując mu władzę na stworzonym przez siebie światem.     Jacek Dukaj posługuje się więc tą symboliką. Jego katedra stoi w półmroku, na granicy tych dwóch płaszczyzn, pośród przenikających się ze sobą znaczeń, Nie jest więc ona jednoznacznie umieszczona w jednej z tych domen. Zwrócić jednak należy uwagę, że zbudowana ona została z żywokrystu - Czarnej Waty - czyli substancji nawet poprzez jej kolor kojarzonej z mrokiem. Żywokryst infekuje głównego bohatera i sprawia, że staje się on częścią katedry, odbiera mu człowieczeństwo i sprawia, że staje się on już na zawsze nierozłączny z katedrą. Światło symbolizować więc może u Dukaja faktycznie to co znane człowiekowi i bezpieczne, a mrok, do którego należy między innymi żywokryst, to nieznane i niebezpieczne.     \n\nAutorką opracowania jest: Marta Grandke.\n   Kontakt z mrokiem grozi człowiekowi utratą własnej osobowości i indywidualności. Mrok może więc symbolizować zagrożenia czekające na osobę, która zdecyduje się zgłębić to, co w świecie nieznane, co może ją pochłonąć bez reszty. Światło to bezpieczne miejsca i kategorie, w których na człowieka nie czeka żadne niebezpieczeństwo. Z drugiej strony w świetle nie można odkryć nic nowego, nieznanego i pociągającego. Światło wydobywa jednak z mroku jego tajemnice, tworząc kolejne, przez jego udział bowiem powstają cienie. Odkrycie jednej tajemnicy katedry przez księdza Lavone prowadzi go do kolejnego sekretu, przez co zapamiętuje się on coraz bardziej w ich poszukiwaniu i rozwiązywaniu, co sprawia, że zagłębia się on coraz bardziej w pochłaniający go mrok. Jego umysł oddala się od światła, znęcony niezwykłymi tajemnicami, jakie czekają na niego w licznych i ostrych cieniach katedry.Jacek Dukaj korzysta więc ze znanej od wieków symboliki światła i mroku, gdzie światło i jasność oznaczają dobro, bezpieczeństwo, rzeczy znane i właściwe. Mrok to z kolei domena zagrożenia, niebezpieczeństwa i niepewności, jednocześnie zaś skrywa w sobie liczne pociągające człowieka tajemnice, które odkryć chce ksiądz Lavone. Katedra stoi zaś w półmroku, na pograniczu tych dwóch płaszczyzn, jakby sam autor nie mógł się zdecydować, jaka jest jej prawdziwa natura.      \n\n\n\n\n\n\n\n\n\n"
            },
            {
                "pytanie": "Człowiek w poszukiwaniu prawdy o sobie i świecie. Omów zagadnienie na podstawie „Katedry” Jacka Dukaja. W swojej odpowiedzi uwzględnij również wybrany kontekst.",
                "opracowanie": "\n\n   Fantastyka wysokiej jakości często służy za płaszczyznę eksperymentu myślowego i przenośnię dla głębokich rozważań filozoficznych. Autor zadaje pytanie o to co by było, gdyby, próbując tym samym oddać możliwą reakcję ludzkości w sytuacji wystawiającej jej relację z rzeczywistością na próbę. W takim wypadku fantastyczno-naukowy aspekt dzieła jest jedynie pretekstem dla głębokiej analizy psychologicznej, a nawet epistemologicznej człowieka. Do takiej twórczości możemy z pewnością zaliczyć „Katedrę” Jacka Dukaja.Historia tajemniczej planetoidy, na której dochodzi do cudownych ozdrowień i powstania tytułowej Katedry jest jedynie przenośnią głębszego rozważania. Możemy tam zauważyć trzy elementy, które przenikają się wzajemnie, tworząc składowe całej opowieści. Pierwszym jest niewątpliwie nauka. Świat przedstawiony to zaawansowana technologicznie przyszłość, w której człowiek opanował zdolność manipulacji materią, a nawet tworzenia wyspecjalizowanego umysłu ludzkiego w oderwaniu od ograniczeń ciała. Jest więc niejako panem własnego losu, zdobywcą kosmosu. W świcie tym nadal jednak istnieje religia, na której elementy miała wpływ nauka. Los Izmira Predú oraz tajemnicze uzdrowienia na powierzchni Rogu badane są przez wysłannika Kościoła ze skrupulatnością prawdziwego uczonego. Nadal jednak wierzy on w Boga - siłę wyższą. Odnajduje jednak coś innego, co przekracza jego pojmowanie. Jest tym tajemnica. Czarna wata, a ostatecznie pochodzenia Izmiraid okazują się czymś, czego nie może zrozumieć nauka. Człowiek z całą swoją wiarą i wiedzą staje więc w obliczu niewiadomej, która go przerasta.   Dukaj takim sposobem budowy świata ukazuje problem epistemologiczny, jakim jest niezdolność człowieka do pełnego poznania rzeczywistości. Dwie drogi ku temu, nauka i objawienie, stają się bezsilne wobec czegoś znacznie większego, mianowicie całego wszechświata. Nie neguje przy tym żadnej z tych ścieżek. Dociekanie prawdy metodami scjentycznymi i pokorna wiara są ścieżkami, na które człowiek jest skazany. Nadal jednak pozostaną tajemnie, których nic nie zdoła przed nim rozwikłać. Taka jest bowiem natura nas samych oraz tego wszechświata. My jesteśmy za mali, on za duży. Być może wręcz sama wiara ma tu nieco przewagi, ponieważ opiera się na pokornym podejściu do własnego ograniczonego istnienia. Ona jednak nigdy nie tłumaczy prawdy, a pozwala ją doświadczyć. To zaś nie zmienia relacji człowieka do wszechrzeczy.Howard Philips Lovecraft jest znany wszystkim miłośnikom klasycznego horroru. Można go śmiało postawić w jednym rzędzie z Bramem Stokerem oraz Edgarem Alanem Poe. O ile jednak tamci mistrzowie badali zagadnienia ziemskiej i metafizycznej grozy, Samotnik z Providence sięgnął gwiazd. Dosłownie, bowiem jego twórczość określa się czasami mianem kosmicznego horroru. Lovecraftowi jak nikomu przed nim i po nim udało się oddać nikłość człowieka wobec tej nieludzkiej przestrzeni. Według pisarza ani nauka, ani wiara nie były w stanie rozwiązać tajemnic bezwzględnej otchłani kosmosu. Człowiek, ta niewielka i krucha istota zamknięta w pewnym przedziale czasu, nie znaczy nic wobec tej jedynej prawdy. Uświadomienie sobie jej oznacza jednak szaleństwo, ponieważ jest ona zbyt straszna.    Dobrym obrazem tej filozofii jest opowiadanie „Sny w domu wiedźmy”. Młody student matematyki zamieszkuje pokój, w którym ongiś przebywała straszliwa wiedźma. Z czasem zaczynają nawiedzać go mroczne sny o dalekich wymiarach, gdzie czas i przestrzeń działają odmiennie niż na Ziemi. Owładnięty chorobą zaczyna wierzyć, że matematyka pozwoli mu odkryć wzór podróży między światami. Okazuje się jednak, że ani okultyzm, ani wiedza naukowa nie są w stanie przybliżyć tajemnic skrywanych przez Wielkich Przedwiecznych. Siły te nie są zarezerwowane dla człowieka i jego umysł musi się ugiąć pod ciężarem prawdy o wszechświecie. Odczłowieczenie wiedźmy, czy szaleństwo studenta, są jedyną nagrodą przy spoglądaniu w twarz amorficznego chaosu, jakim jest szeroki horyzont rzeczywistości.     \n\n\n   Człowiek to jedynie drobinka kurzu zawieszona w przestrzeni. Drobinka sama w sobie będąca mikrokosmosem uczuć, doznań i myśli. Nie może jednak sądzić, że nawet dostęp do transcendentnego rozumu pozwoli jej poznać pełnię wiedzy. Jeszcze niedawno wierzył, że Ziemia to płaski dysk w centrum wszystkiego, teraz ufa w jedyną i niepokonaną siłę rozumu. Tymczasem zapomina, że wszystko to jest mierzeniem wszechświata swoją miarą. Takie podejście skazuje go na porażkę, ponieważ ogrom wszystkiego nie może być zawarty w skończoności człowieka. To rozum przenika wszystko, nie człowiek. Wiara daje tu lepsze oparcie, ponieważ uczy pokory wobec wielkości stworzenia i Stwórcy. Jednak nie pozwala zarazem prawdy zrozumieć, a jedynie zaakceptować. Dlatego poznanie skazane jest na porażkę.     \n\n\n\n\n\n\n\n\n\n"
            }
        ]
    },
    {
        "tytul": "Andrzej Stasiuk, „Miejsce”",
        "opracowania": [
            {
                "pytanie": "Jaką wartość dla człowieka ma pamięć o przeszłości? Omów zagadnienie na podstawie „Miejsca” Andrzeja Stasiuka. W swojej odpowiedzi uwzględnij również wybrany kontekst.",
                "opracowanie": "\n\nMiejsceGloria victis   Tytułowe miejsce z opowiadania Andrzeja Stasiuka wyraża sobą między innymi tęsknotę. Zdaniem narratora oderwanie budynku od użytkującej go społeczności powoduje jedynie pozbawienie go ewidentnego sensu bytu. Cerkiew opisywana na łamach dzieła umieszczona jest w nieokreślonej przeszłości tych ludzi, przez co sama staje się elementem symbolicznym. To Miejsce - coś, co ich spajało i stanowiło centrum życia. Najlepiej tą trudną do oddania prawdę obrazuje zachowanie potomków ludzi, którzy wrócili z wysiedlenia po otwarciu wschodniej granicy. Stare kobiety oddawały cześć ołtarzowi w zbutwiałym budynku, mimo iż przynosił na myśl piwnicę miast świątyni. Sparaliżowany mężczyzna został do niej przywieziony na wozie, aby ostatni raz zobaczyć miejsce chrztu i pracy swojego ojca nad wymianą dachu. Znamienne, że jego ciało się poddało, ale pamięć była niezwykle świeża. Wędrował nią po nieistniejącej już wsi, tak jakby domy zostały unieśmiertelnione w nim samym. Człowiek stał się nośnikiem przeszłości, zarazem sam czerpiąc z niej swoje korzenie. Miejsce, a dokładnie związana z nim historia, stały się nieodłącznym elementem tożsamości tych ludzi. Stanowiła punkt, z którego określali się wśród bezmiaru świata. Tęsknota, o jakiej mówi narrator to nie tylko uczucie religijne, to również melancholia wiecznego powracania do domu. To właśnie jest pamięć o przeszłości.Syzyfowe prace ostrzegają o drugiej stronie spektrum pamięci. Pokazują, jak pozbawiony jej człowiek jest podatny na złowrogą manipulację innych. Gimnazjaliści z Klerykowa byli poddawani rusyfikacji właśnie poprzez obdarcie z wszelkiego korzenia historycznego. Język, nośnik pamięci, został im zabrany, a historia własnych przodków obrzydzona. Nie czując przynależności, nie mieli punktu odniesienia dla swojego miejsca w świecie i historii. Podlegali przez to wpływowi, upokarzającej formie projekcji kultury jako kajdan nałożonych pokonanemu przez zwycięzcę. Zdaniem Żeromskiego nie można jednak stłamsić pamięci w człowieku, ponieważ przeszywa ona jego naturę. Udowadnia to poprzez scenę recytacji Reduty Ordona. Emocje, jakie przeżywa wtedy Marcin Borowicz, przypominają, jakby wolny duch szarpał się i ranił podczas wyrywania z czarnych okowów kłamstwa. Chłopak podświadomie wiedział, że narzucana mu tożsamość rosyjska jest całkowicie obca, ponieważ nie opiera się na przeszłości. Człowiek zaś nie jest samotną skałą, zawsze ma początek i miejsce pośród rzeszy swoich przodków. Jedynie nawiązując do pamięci o nich, może odnaleźć swoją przynależność w świecie. Borowiczowi się to udało.     \n\n\n   Gloria victis Elizy Orzeszkowej napisana została jako odpowiedź na słabnącą pamięć o powstaniu styczniowym. Autorka chciała przypomnieć młodemu pokoleniu o ludziach, którzy poświęcili życie w beznadziejnej, ale heroicznej walce o zachowanie własnej odrębności narodowej. Opowiedziana tam historia toczy się wokół pamięci. Jej wiecznym szafarzem jest tutaj przyroda, która pamięta mimo zapomnienia przez potomnych. Istotna jest tu jednak nie tyle treść, ile stojący za nią motyw. Orzeszkowa pragnęła zachować pamięć o przeszłości, ponieważ rozumiała jej znaczenie. To właśnie ona daje przecież tożsamość - coś, o co walczyli powstańcy. Honorując ich mimo przegranej, pozwala pośmiertnie na ziszczenie się marzeń umarłych. Zauważmy przy tym, jak ważna dla naszej narodowej tożsamości jest ta nowela. Od czasów swojego napisania kształtuje kolejne pokolenia, ukazując krwawe i chwalebne korzenie narodu polskiego. Przez to kolejni członkowie tej wspólnoty rodzą w sobie poczucie przynależności, a przez to nieśmiertelności samej Polski.Pewne powiedzenie mówi, że nie należy przesadzać starych drzew. Odnosi się ono do ludzi, którzy również mają korzenie. Są one związane z gruntem przeszłości, którą penetrują, wzrastają dzięki jej żyzności. Pamięć to właśnie budulec drzewa-człowieka. Dzięki niej mamy korzenie, a przez to tożsamość i oparcie w chaotycznym świecie. To niezwykle ważne, ponieważ słabo ukorzenione drzewa wiatr historii może łatwo wywrócić.      \n\n\n\n\n\n\n\n\n"
            },
            {
                "pytanie": "Powojenna historia kresów i próba jej ocalenia. Omów zagadnienie na podstawie „Miejsca” Andrzeja Stasiuka. W swojej odpowiedzi uwzględnij również wybrany kontekst.",
                "opracowanie": "\n\nMiejsceWołyń 1943   Opowiadanie Andrzeja Stasiuka Miejsce zbudowane jest wokół rozważań nad losami starej łemkowskiej cerkwi. Kultura tego niewielkiego etnosu z Beskidu Niskiego żyje na pograniczu Polaków i Ukraińców. Po II wojnie światowej padli ofiarą przesiedleń do ZSRR, mających na celu ujednolicenie kwestii etnicznych w tej części Europy. Jedyną pozostałością po kulturze Łemków pozostały miejsca, gdzie niegdyś stały ich wsie.Andrzej Stasiuk pyta się w swoim opowiadaniu o rolę pamięci, nieuchronność przemijania oraz związek kultury z kultywującymi ją ludźmi. Dochodzi przy tym do wniosku, że pamięć to walka z przemijaniem, która, mimo iż przegrana, wyraża ciągłość naszego kulturowego dziedzictwa. Pokazuje przy tym, jak ważna jest tożsamość, od której Łemkowie zostali siłą oderwani. Mimo to, po otworzeniu granic wielu z nich wróciło do swoich zniszczonych wsi. Chcieli choć raz przed śmiercią odwiedzić te miejsca.   Opisując tych staruszków i dzieje ich starej cerkwi, Andrzej Stasiuk próbuje zachować ginący etnos Łemków, oddać im ich miejsce w historii Kresów. Sam jednak przyznaje, że miejsca oderwane od swoich mieszkańców, pochłonie nieubłagany czas. Reprezentuje go tutaj przyroda, pokrzywy wdzierające się na plac po cerkwi. Naukowcy mogą próbować zachować, chociaż pamiątki po kulturze kresowej, jednak narrator dostrzega w tym odrywanie ich od kontekstu. Kultura zakonserwowana w muzeach przestaje być kulturą - nie wyraża wszak niczyjej tęsknoty za wartościami wyższymi. Czytelnik może więc odnieść wrażenie, że Kresy już nie istnieją, umarły razem ze swoimi mieszkańcami. Pozostaje jedynie pamięć, gorzka w swojej martwocie.Wiersz Wołyń 1943 już w swoim tytule nawiązuje do straszliwych wydarzeń Rzezi Wołyńskiej. Nie próbuje jednak analizować ani przyczyn tej zbrodni. Ukazuje jednak straszliwą prawdę o pamięci polskiej obecności na tym terenie - ofiara pomordowanych przez UPA unieśmiertelniła Kresy. Pierwsza część wiersza nadaje tej krainie polskiego charakteru. Opis przyrody i wiejskiego życia jest swojski, a nawet nawiązuje do Pana Tadeusza.    Autor mówi więc wyraźnie, że Polacy są ważnym elementem tamtego krajobrazu. Druga część utworu pokazuje groteskową scenę po tym, jak UPA chciało tę obecność zanegować. Urządzona dziewczynie kaźń to opis martwej natury, sztucznego tworu. Oprawcy chcieli wykreować coś poprzez swoje makabryczne zabiegi, zmienić naturę przy pomocy śmierci. Tymczasem jedyne co im się udało, to zamienić śmierć swojej ofiary w obraz podobny Zwiastowaniu - unieśmiertelnili tym samym pamięć o niej oraz wszystkich zabitych na Wołyniu.     \n\n\n   Wiersz Wojciecha Wencla dotyka wydarzeń nawet bardziej dramatycznych niż opowiadanie Andrzeja Stasiuka. W straszliwy sposób pokazuje, że coś pięknego skończyło się w tamtym rejonie i już raczej nie powróci. Pozostaje jedynie pamięć słodko-gorzka, splamiona krwią bratnią. Wencel między wierszami zdaje się jednak dawać nadzieję na żywą pamięć o Kresach. Nawiązanie do Zwiastowania mówi przecież o niesieniu obrazu Kresów w sercach tych, którzy o nich usłyszą. Tak więc, choć umarła, kraina ta będzie wiecznie żyć w narodzie polskim. O ile tylko będzie pamiętał.Józef Piłsudski określił kiedyś Polskę mianem obwarzanka - Kresy urodzajne, centrum nic. Wypowiedział to rzecz jasna w kwestii nastawienia ludzi do pewnych wartości, jednak ukazał tym samym znaczenie Kresów dla polskiej kultury. Istotnie, do dzisiaj romantyzujemy jako naród te utracone ziemię, tęsknimy za nimi. Musimy jednak pamiętać, że kraina ta stanowiła styk wielu narodów i również one mają prawo do pamięci o nich. Pamięci, którą próbowano wymazać wraz z końcem II wojny światowej. Szczęściem podejmowane są próby opowiedzenia historii Kresów - również tej bolesnej, często krwawej. Poznając ją z perspektywy innych kultur, możemy mieć nadzieję, że romantyczna ta romantyczna kraina znowu stanie się płaszczyzną porozumienia, nie konfliktu.     \n\n\n\n\n\n\n\n\n\n"
            }
        ]
    }
]